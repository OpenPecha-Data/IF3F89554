༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG16706
ImageGroup:
ISBN:
12PD18261
9787542018564
LCCN:
n/a
9787542018564
Title:
ཁ་སང་གི་རྨི་ལམ།
kha sang gi rmi lam/
Author:
རྒྱལ་མཚན།
|rgyal mtshan/
n/a
Descriptor:
Original Publication:
Place:
Publisher:
dus rabs 21 pa'i bod kyi rtsom pa po'i deb phreng /;[not available]
|zi ling/
mtsho sngon mi rigs dpe skrun khang/
2012
Date:
1
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
n/a
Scanned at Tibetan Buddhist Resource Center, Southwest University of Nationalities,
Chengdu, China.



དུས་རབས 21 པའི་བོད་ཀྱི་རྩོམ་པ་པོའི་དེབ་ཕྲེང་།
ཁ་སང་གི་མི་1:|༌།།
མང་རའི་རྒྱལ་མཚན་གྱིས་བརྩམས།
མཚོ་སྔོན་མི་རིགས་དཔེ་སྐྲུན་ཁང་།



( ཁག་བཞི་པ )
མི་ཚེའི་དབྱངས་རྟ།
ཟླ་བའི་རྨི་ལམ།
ཁ་སང་གི་རྨི་ལམ།
རི་གྲོང་གི་གཏམ་རྒྱུད།
སྨྲེང་བུའི་འདྲ་འབག
རོང་བོ་དགེ་འདུན་ལྷུན་གྲུབ།
འཆི་མེད།
མང་རའི་རྒྱལ་མཚན།
གཙང་སྡིངས་དར་རྒྱས།
སྨྲེང་བུ།



དུས་རབས 21 པའི་བོད་ཀྱི་རྩོམ་པ་པོའི་དེབ་ཕྲེང་།
ཁག་བཞི་པ)
༢ ཁྲོད་ཀྱི་རྩོད
ཐས21པའི
1世纪30
མི
7རྨི ཚེ



ཁ་སང་གི་རྨི་ལམ།།
མང་རའི་རྒྱལ་མཚན་གྱིས་བརྩམས།
མཚོ་སྔོན་མི་རིགས་དཔེ་སྐྲུན་ཁང་།



民族文字出版专项资金资助项目
图书在版编目(CIP)数据
昨天的梦:藏文/莊拉尖参著,一西宁:青海民族出版社,
2012.12
(21世纪藏族作家书系·第四辑)
ISBN 978-7-5420 - 1856 -4
I.O…II. 0茫…. 0中篇小说一小说集一中国——当代
一藏语(2) 短篇小说一小说集一中国当代一藏语
IV. OI247.7
中国版本图书馆 CIP 数据核字(2012) 第315865号
21世纪藏族作家书系
昨天的梦
茫拉尖参著
版 青海民族出版社(西宁市同仁路10号)
:邮政编码:810001 电话:(097106138933
行发行部:(0971)6123221
销;新华书店
印刷:青海西宁印刷厂
本:890mm x1240mm 1/32
张:9.625
字数:220千
页:1
版次:2012年12月第1版
印次:2012年12月第1次印刷
印数:1-3000
出发经印开印字插 版
书
定
号 :ISBN 978-7-5420 -1856-4(民文)
价 :19.00 元
版权所有,翻印必究
(书中如有缺页、错页及倒装请与印刷厂联系)



vlar



དཔེ་སྐྲུན་གསལ་བཤད།
དུས་རབས་གོང་མའི་ལོ་རབས8)པའི་རྗེས་སུ། བོད་ཀྱི་དེང་རབས་རྩོམ་
རིག་གསར་རྩོམ་ནི་དབྱར་གྱི་མཚོ་མོ་རྒྱས་པ་བཞིན་གོང་དུ་འཕེལ་བའི་རྫོགས་་
ལྡན་གསར་བའི་དུས་སྐབས་ཤིག་ལ་བསླེབས། ཕྱོགས་ཡོངས་དང་འཐུས་སྒོ་
ཚང་བའི་ངང་སྐབས་དེའི་བོད་ཀྱི་རྩོམ་རིག་གསར་རྩོམ་གྱི་རྣམ་པ་དང་ཆུ་ཚད་་་
མངོན་པར་མཚོན་སླད། ངེད་དཔེ་སྐྲུན་ཁང་གིས1991ལོ་དང་2001ལོར་སྔ་
གཞུག་བྱས་ནས《བོད་ཀྱི་དེང་རབས་རྩོམ་རིག་དཔེ་ཚོགས》(པོད་བཅུ)དང་་་་
《 སྦྲང་ཆར་ལོ་འཁོར20དཔེ་ཚོགས》(པོད་བརྒྱད）ཞེས་པ་གཉིས་པར་སྐྲུན་བྱས་་
པས་སྤྱི་ཚོགས་སུ་གདེང་འཇོག་ཅུང་ལེགས་པོ་ཐོབ། དུས་རབས21པར་
བསླེབས་པ་ནི། བོད་ཀྱི་རྩོམ་རིག་གསར་རྩོམ་ལ་སྔར་བྱུང་མ་མྱོང་བའི་འཕེལ་
རྒྱས་ཀྱི་གནས་ཚུལ་ལེགས་པོ་བྱུང་སྟེ། དུས་རབས་གོང་མའི་ལོ་རབས80པའི་
སྨད་ཙམ་ལ་རྩོམ་སྟེགས་སུ་བུད་པའི་རྩོམ་པ་པོ་སྐོར་ཞིག་ལ་མཚོན་ན། དུས་
རབས་གསར་བའི་ནང་དུའང་སྔར་བཞིན་དུངས་པའི་ཚོར་རླབས་མཁའ་ལ་་་་



འཕྱོ་ཞིང་རྩོམ་པའི་རྒྱུན་ལ་ཉམས་པ་མེད་པར། འབྲས་བུའི་ཁུར་གྱིས་དུད་པའི་
གསར་རྩོམ་དང་ཤུགས་རྐྱེན་གྱི་ནུས་པ་སྲུང་འཛིན་བྱས་ཐོག མུ་མཐུད་དུ་རང་
ཉིད་ལ་ཡར་སྐྱེད་ཆེན་པོ་འབྱུང་དུ་བཅུག་སྟེ་བརྩམས་ཆོས་གསར་བ་མང་བོ་་་་
འདོན་སྤེལ་གནང་འདུག ཁོང་ཚོ་ནི་བསམ་གཞིག་གཏོང་ལ་མཁས་ཤིང་འཚོལ་
རྟོག་བྱེད་ལ་རིངས་པས། བརྩམས་ཆོས་ཀྱི་བསམ་བློའི་སྙིང་བོ་སྔར་ལས་ཕུན་
སུམ་ཚོགས་པ་དང་། སྤྱི་ཚོགས་ཀྱི་དོན་སྙིང་མངོན་པ་སྔར་ལས་གཏིང་ཟབ་པ།
སྒྱུ་རྩལ་གྱི་ཁྱད་ཆོས་སྔར་ལས་གསལ་ཞིང་གསར་བས། ཀློག་པ་པོའི་ཁྲོད་ཤུགས་
རྐྱེན་ཆེར་འཕེལ་བ་དང་བསྟུན་ནས། བོད་ཀྱི་རྩོམ་རིག་གསར་རྩོམ་དཔུང་ཁག་
གི་ལམ་སྣ་འཁྲིད་མཁན་དུ་གྱུར་འདུག དེ་ལས་ཀྱང་དགའ་འོས་པ་ཞིག་ལ།
དུས་རབས་གསར་བའི་གོམ་འགྲོས་དང་བསྟུན་ནས་བསམ་བློའི་འཁྱུག་ཤེད་ཆེ་
ཞིང་གསར་གཏོད་ཀྱི་བློ་སྤོབས་ལྡན་ལ། ལྟ་རྒྱ་དང་ཐོས་རྒྱ་ཆེ་བའི་རྩོམ་པ་པོ་
གསར་བ་སྐོར་ཞིག་ཆར་རྗེས་ཀྱི་ཤ་མོ་བརྡོལ་བ་བཞིན་རྩོམ་སྟེགས་ཀྱི་གྲུ་ག་སོ་་་
སོར་མངོན་ཏེ། བོད་ཀྱི་རྩོམ་རིག་དཔུང་སྡེའི་རྒྱུན་འཛིན་མཁན་དུ་གྲུབ་པས།
བོད་ཀྱི་རྩོམ་རིག་གོམ་གང་མདུན་སྤོས་ཀྱིས་འཕེལ་རྒྱས་འགྲོ་བར་ནུས་སྟོབས་་་
གསར་བ་བསྣན་པར་གྱུར། །
དུས་རབས་གསར་བའི་བོད་ཀྱི་རྩོམ་པ་པོའི་གསར་རྩོམ་གྱི་གྲུབ་འབྲས་་་་་
ཕྱོགས་ཡོངས་ནས་མངོན་པར་མཚོན་ཆེད། ང་ཚོས《དུས་རབས21པའི་བོད་ཀྱི་
རྩོམ་པ་པོའི་དེབ་ཕྲེང》ཞེས་པ་འདི་རྩོམ་སྒྲིག་པར་སྐྲུན་བྱ་རྒྱུ་ཐག་གིས་བཅད། །
དེབ་ཕྲེང་དེའི་ནང་དུ་དུས་རབས་གསར་བའི་ཚུན་ལ་གྲུབ་འབྲས་མངོན་གསལ་
ཐོབ་ཅིང་། ཁྱད་ཆོས་འབུར་དུ་ཐོན་པ། ཀློག་པ་པོའི་ཁྲོད་ཤུགས་རྐྱེན་ཅུང་ཆེ་



བའི་རྩོམ་པ་པོ་དག་དམིགས་སུ་བཟུང་སྟེ། ཁོང་ཚོའི་བརྩམས་ཆོས་ལ་སྒོ་ཀུན་
ནས་གསེད་ཤད་དང་ཕྱོགས་བསྡུས་བྱས་ཐོག་ལེགས་པའི་ལེགས་པ་བདམས་་་་
ནས་པར་སྐྲུན་བྱ་རྒྱུ་ཡིན། དེ་ནི་རྣམ་པ་ཅུང་རྒྱ་ཆེ་བའི་པར་སྐྲུན་འཆར་གཞི་
ཞིག་ཡིན་ངེས་ན། ང་ཚོས2009ལོ་ནས་མགོ་བརྩམས་ཏེ་ལོ་རེར་རྩོམ་པ་པོ་
གསུམ་ནས་ལྔའི་བར་གྱི་བརྩམས་ཆོས་བདམས་ཏེ། ལོ་ལྔ་ཡས་མས་ཀྱི་དུས་ཡུན་
ནང་དེབ་ཕྲེང་དེ་རྩོམ་སྒྲིག་པར་སྐྲུན་བྱེད་པའི་འཆར་གཞི་མཇུག་འགྲིལ་བར་་་
བྱ་རྒྱུ་བཅས་སོ།།
ཞེས《སྦྲང་ཆར》རྩོམ་སྒྲིག་ཁང་གིས།
2012ལོའི་ཟླ12པར།



དཀར་ཆག
དཀར་ཆག
དྲིན་ལན་དང་བརྩེ་དུངས། .
…………………………. (1)
བར་དོར་འཁྱམས་པའི་ཁེར་རྐྱང་གི་རྣམ་ཤེས། ..…………….……………………………………..(31)
བོར་སོང་བའི་ཚེ་སྲོག
.. (76)
སྐྱོ་འཛུམ། ……………………………….
………….(99)
ཁ་སང་གི་རྨི་ལམ། ….……………………………..
བ..…..….(154)
…………………………….......
མཇུག་བྱང་། .
(299)



དྲིན་ལན་དང་བརྩེ་དུངས།
དྲིན་ལན་དང་བརྩེ་དུངས།
ད་ནངས་ཞོགས་པར་དབང་རྒྱལ་འཇར་པན་དུ་སློབ་གཉེར་ལ་འགྲོ་་་་་་་
བཞིན་པས། ཚེ་སྐྱིད་མེ་འཁོར་འབབ་ཚིགས་སུ་སྐྱེལ་མ་བྱེད་དུ་ཡོང་། མེ་འཁོར་
འབབ་ཚིགས་སུ་ཕར་འགྲོ་ཚུར་འོང་གི་འགྲུལ་པ་དང་བསུ་སྐྱེལ་བྱེད་མཁན་གྱི་་
ཉེ་མི་དག་རང་རང་སར་བྲེལ་འཚུབ་འཚུབ་བྱེད་པ་ནི་གྲོག་ཚང་བརྡོལ་པ་དང་།
གཉིས་སུ་མ་མཆིས། དེ་ལས་མི་ནི་ངོ་མ་ཁོམ་སྐབས་དང་བྲལ་པའི་སྲོག་ཆགས་
ཤིག་ཡིན་པ་རྟོགས་འོངས་ཏེ། ཁོ་ཚོས་རང་གི་ཕུགས་བསམ་དང་དམིགས་ཡུལ་
སྣ་ཚོགས་ཀྱི་ཆེད་དུ་འགྲན་རྩོད་བྱེད་ཀྱིན་འདུག་སྟེ། འགྲན་རྩོད་ཀྱི་བརྒྱུད་རིམ་
ནང་དུ་རྒྱལ་ཕམ་གྱི་བྲོ་བ་སྣ་ཚོགས་མྱངས་པའི་དུས་མཚུངས་སུ། མི་ཡི་འཇིག་
རྟེན་འདིར་འཚོ་ཞིང་གནས་པའི་མི་ཚེའི་རིན་ཐང་ཡང་འཚོལ་ཅི་ཐུབ་བྱེད་་་་་
བཞིན་ཡོད་པ་དང་འདྲ། །
“དབང་རྒྱལ། དམིགས་གནས་སུ་འབྱོར་མ་ཐག་འཕྲིན་ཡིག་ཅིག་བསྐུར་



ཁ་སང་གི་རྨི་ལམ། ཡ་
རོགས། ཨ་མས་སེམས་ཁྲལ་བྱེད་ངེས།” ཚེ་སྐྱིད་ཀྱི་གདོང་ལ་འབྲལ་མི་ཕོད་
པའི་ཉམས་ཤིག་འཆར་བཞིན་དེ་སྐད་སྨྲས་པ་དང་། སྐར་ཆེན་ལྟ་བུའི་མིག་
ཟུང་འབྱེད་འཛུམ་བྱེད་པའི་འགྲོས་དང་བསྟུན་ནས་མིག་མཐར་མཆི་ཞགས་་་་་
ཤིག་ཀྱང་ངང་གིས་འཁོར་འདུག
“ ཡ་ཡ། ང་ཕར་བསླེབས་མ་ཐག་འཕྲིན་དང་འདྲ་པར་བསྐུར་ངེས།”
དབང་རྒྱལ་གྱིས་གདོང་ལ་བཙན་གྱིས་འཛུམ་ཞིག་སྡུད་བཞིན་པར་བལྟས་ན་་་་་
མོར་སེམས་གསོ་བྱེད་འདོད་པ་དང་འདྲ། སྤྱིར་ཁོ་ལ་མཚོན་ན་ད་ལྟ་སྙིང་གི་
མཛའ་མོར་ཁ་འབྲལ་བཞིན་པར་མ་ཟད། མ་དྲིན་མོ་ཆེའང་ཕྱིས་སུ་བསྐྱུར་ལ་
ཉེ་བས། བརྗོད་མི་ཚར་བའི་སྙིང་གཏམ་ཞིག་བཤད་རྒྱུ་མེད་པ་ག་ལ་ཡིན། ཚེ་
སྐྱིད་ནི་རང་གི་སེམས་ཀྱི་གསང་བའི་གསེར་ཟུ་འབྱེད་བྱེད་ཀྱི་ལྡེ་མིག་གཅིག་པུ་
ཡིན་པས། མོའི་མདུན་དུ་སྐད་ཆ་ཅི་ཞིག་བཤད་ཀྱང་བསྐྱར་ཟློས་སུ་སོང་བ་མ་
ཡིན་ནམ། ཡང་གཅིག་བཤད་ན་རྣམ་དག་གི་བརྩེ་དུངས་དང་དེ་ལས་བྱུང་བའི་
དྭངས་གཙང་གི་ཡིད་འགྱུར་མཐའ་དག་སྨྲ་བྱེད་ཁ་ཡི་རྩལ་ལ་བརྟེན་ནས་་་་་་་
གསལ་རྗེན་དུ་སྟོན་པ་ལས། བརྩེ་འདང་གི་ཟེགས་མ་འཁྱུག་པའི་འདྲེན་བྱེད་
ཟུང་གི་རང་མདངས་ལས་ཕན་ཚུན་ལ་བརྒྱུད་སྤྲོད་བྱས་ན་སྔར་ལས་ཀྱང་་་་་་
མཚར་སྡུག་གི་ཁ་དོག་དང་ཁྱད་འཕགས་ཀྱི་རོ་མཆོག་དང་ལྡན་པ་འདྲ། གང་
ལྟར་འབྲལ་ཁ་མའི་དུས་དེར་མཛའ་གཅུགས་མདུད་པས་བཅིངས་པའི་་་་་་་
གཞོན་ཟུང་ནི་སྨྲ་བའི་ངག་ཚིག་དང་བྲལ་ཅིང་། ཕན་ཚུན་གྱི་གདོང་ལ་ཧྲིག་
གེར་ཅེར་ནས་ཡུད་ཙམ་ལུས། ད་ནི་མེ་འཁོར་འགྲོ་བའི་དུས་ལ་ཆུ་ཚོད་སྐར་མ་
གསུམ་བཞི་ཙམ་ལས་མི་འདུག
2་



'
'
'
'
'
.，， " ，，
དྲིན་ལན་དང་བརྩེ་དུངས།
“ཝེ། དབང་རྒྱལ། ང་ལ་སྒུགས་དང་། སྐབས་དེར་མི་ཚོགས་ཀྱི་བར་
གསེང་ནས་ཕོ་གསར་ཞིག་དབུགས་ཧལ་ཧལ་ངང་བརྒྱུགས་ཡོང་།
“ཨ་ཙི། ཁྱོད་ཡིན་ནམ།” དབང་རྒྱལ་གྱི་གདོང་ལ་ཧ་ལས་པའི་ཉམས་
ཤིག་ཤར་ནས་ལག་གི་ཁུར་ཁུག་སར་བཞག་རྗེས་དེ་ལྟར་དྲིས།
“ ངས་ད་ནངས་སོ་མ་ཁྱོད་འགྲོ་བའི་གཏམ་གོ་བས་བརྒྱུགས་ནས་ཡོང་བ་་་
ཡིན།”
མི་དེ་ནི་གཟུགས་བྱད་ལེགས་ཤིང་གདོང་གི་ཤ་མདོག་དཀར་པོ་ཡིན་ལ།
བལྟས་པ་ཙམ་གྱིས་རྣམ་རིག་བཀྲ་ཞིང་སྤྱང་གྲུང་འཛོམས་པ་ཞིག་ལོས་ཡིན་སྙམ་་་
པའི་སྣང་བ་སྐྱེས་ཡོང་། “དངོས་གནས་དགོངས་པ་མ་ཚོམས། ངས…”
དབང་རྒྱལ་གྱིས་ཡིད་འགུལ་ཐེབས་པའི་ཉམས་དང་བཅས་མི་དེའི་ལག་པར་་་་་
འཇུས་ཤིང་ཚིག་རྗེས་མ་ངག་ལས་མ་འཁྲོལ།
“ ཡ་ད་ནི་མེ་འཁོར་འགྲོ་རན་ལ་བསླེབས་ཟིན་པས། མང་བོ་བཤད་ཁོམ་
མི་འདུག ཁྱོད་ཀྱིས་འདིར་ལྟོས་དང་ཡོད་ཚད་ཤེས་ཐུབ་
ཕོ་གསར་དེས་ཤམ་ལྭ་ནག་པོའི་ཁུག་མ་ལས་ཉིན་ཐོ་འབྲི་དེབ་ཅིག་བླངས་
ཏེ་དབང་རྒྱལ་གྱི་ལག་ཏུ་བཞག་བྱུང་། ཚེ་སྐྱིད་ཀྱིས་ཚུལ་དེ་མཐོང་བས་གདོང་
ལ་གནོན་མི་ཐུབ་པའི་འཛུམ་མདངས་གློ་བུར་བ་ཞིག་མངོན།
མེ་འཁོར་ལམ་ལ་ཆས་པའི་འགྲོས་དང་བསྟུན་ནས་དབང་རྒྱལ་གྱིས་མྱུར་་་
དུ་ཉིན་ཐོ་འབྲི་དེབ་དེའི་ཁ་ཕྱེ། མ་གཞིར་དེ་ནི་ཚེ་སྐྱིད་ཀྱིས་སློབ་ཆེན་འགྲིམ་



ཁ་སང་གི་རྨི་ལམ། -
པའི་སྐབས་སུ་བྲིས་པའི་ཉིན་ཐོ་སྟེ། ཚན་པ་རེ་རེའི་ནང་དུ་སློབ་མའི་དུས་ཀྱི་
བརྗེད་དཀའ་བའི་ཉིན་ཞག་རེ་རེ་བྲིས་ཡོད་ལ། མོས་རང་ལ་བརྗོད་མྱོང་བའི་
སྙིང་གཏམ་དག་ཀྱང་འདུག་པས། དབང་རྒྱལ་ལ་ཡོད་ཚད་བློ་ཡུལ་ལས་འདས་
པའི་སྣང་བ་ཞིག་སྐྱེས་སོང་། ལྷག་པར་རྟོགས་དཀའ་བ་ཞིག་ལ་ཉིན་ཐོ་འདི་
གྲོགས་པོའི་ལག་ལ་ཇི་ལྟར་སོང་བ་ཡིན་ནམ། ད་ཅི་འབྲི་དེབ་སྟེར་བ་མཐོང་
བས་ཚེ་སྐྱིད་དགའ་སྤྲོ་སྐྱེས་དོན་ཅི་ཡིན། ད་དུང་བར་གསེང་ན་ཁེར་ཆད་དུ་
བལྟབས་འདུག་པའི་ཤོག་ལེབ་ཅིག་འདུག་ལ། དེའི་སྟེང་དུ་དབུ་མེད་ཀྱིས་ཡི་གེ་
ཞིག་བྲིས་ཡོད་པ་གཤམ་གསལ་ལྟར།
༄༅། །སྙིང་གི་གྲོགས་པོ་དབང་རྒྱལ་ལགས།
ངས་ཁྱེད་ལ་ཉེས་འགེལ་བྱས་སོང་བས་དགོངས་དག་ཞུ། ད་ལྟ་བདག་གིས་ཡོད་ཚད་
གསལ་བོར་ཤེས་ཡོད། ཚེ་སྐྱིད་དང་ཁྱོད་གཉིས་ད་ལྟའི་བར་གཉེན་སྒྲིག་བྱེད་མ་ཐུབ་པའི་
རྒྱུ་མཚན་ཡང་ང་ལ་ཐུག་འདུག་སྟེ། ངས་ཁྱེད་གཉིས་ཀྱི་རང་དབང་གི་བརྩེ་དུངས་ལ་བར་
ཆད་བྱས་སོང་། ད་དུང་སྐབས་དེའི་བདག་གི་ཁོག་རྒྱ་ཆུང་བའི་ངང་ཚུལ་དེ་དག་ད་ལྟ་
ཡིད་ལ་དྲན་ན་ངོ་གནོང་བ་ཞིག་རེད། ཁྱེད་ཀྱིས་བདག་ལ་གུ་ཡངས་གནང་ངེས་པ་ཁོ་བོར་
ཡིད་ཆེས་ཡོད། ལོ་གསུམ་གྱི་རྗེས་སུ་ཁྱོད་ཕྱིར་ཕ་ཡུལ་ལ་འཁོར་སྐབས། ངས་གངས་ལྗོངས་
གཡང་གི་ར་བ་འདིར་ཚོང་གཉེར་ལས་ཁུངས་ཤིག་གསར་འཛུགས་བྱས་ཏེ། རང་ཅག་གི་
ཐུན་མོང་དུ་གྱུར་པའི་ཕུགས་བསམ་བསྒྲུབ་ཆེད་འབད་བརྩོན་བྱེད་ངེས། ད་དུང་མཛའ་མོ་
ཞིག་ཀྱང་བཙལ་ཏེ་འུ་ཅག་མཉམ་དུ་གཉེན་སྒྲིག་བྱེད་པར་སྒུག་ཆོག དེ་དུས་ང་ཚོས་
དཔུང་བ་མཉམ་གཤིབ་ངང་མི་རིགས་འཕེལ་རྒྱས་ལས་དོན་ཐད་རང་ནུས་ཅི་ཡོད་བཏོན་་་་
མཐར་སྤུན་གྲོགས་ཁྱོད་ཀྱི་བསམ་དོན་ལྷུན་གྲུབ་ཡོང་བའི་སྨོན་འདུན་ཞུ།
གྲོགས་ཟླ་བཟང་ནས་ཟླ5པའི་ཚེས12ཉིན།



དྲིན་ལན་དང་བརྩེ་དུངས།
མེ་འཁོར་ནི་ཆུ་སྤྲིན་སྟུག་པོའི་ཀློང་ན་རྔམ་སྟབས་ཀྱིས་རྒྱུ་བའི་གཡུ་འབྲུག་
ཅིག་དང་འདྲ་བར་ཐོགས་པ་མེད་པར་མདུན་ནས་མདུན་དུ་སྐྱོད་བཞིན་ཡོད་་་་
ལ། མཐོ་སྒང་གི་རི་ཆུ་ལུང་གསུམ་གྱི་མཛེས་སྡུག་ཁོར་ཡུག་ནི་འགྲམ་གཉིས་ཀྱི་
སྒེའུ་ཁུང་ལས་སྐད་ཅིག་མའི་ཡུན་ལ་རེ་རེ་བཞིན་རྒྱབ་ཏུ་བསྐྱུར་བར་བྱས། ད་
ནི་རང་གི་ལྟེ་ཁྲག་འཕོ་སའི་ཕ་ཡུལ་དང་བརྩེ་ཞེན་གྱི་གསེར་ཐག་དམ་པོས་་་་་་
བཅིངས་པའི་ཉེ་མི་དག་ལ་རིང་དུ་གྱེས་ནས་ཆ་མེད་གཞན་ཡུལ་འགྲིམ་དགོས་་་
པས་སྐྱོ་སྣང་བྱུང་བ་ཡིན་ནམ། ཡང་ན་ཚེ་སྐྱིད་ཀྱི་ཉིན་ཐོ་དང་ཟླ་བཟང་གི་ཡི་
གེ་དེར་བལྟས་རྗེས་འདས་ཟིན་པའི་དགའ་སྐྱོའི་དོན་དག་གང་མང་ཞིག་ཡིན་་་་
ལ་དྲན་པ་ཡིན། གང་ལྟར་བར་མ་ཆད་པར་གྲགས་པའི་མེ་འཁོར་གྱི་སྒྲ་དེ་ནི་
གདངས་མཉམ་པའི་དབྱངས་འགྲོས་ཤིག་དང་མཚུངས་པར་དབང་རྒྱལ་འདང་་
རྒྱག་ཟབ་མོའི་ཀློང་དུ་དྲངས། མ་གཞིར། ད་ཅིའི་དབང་རྒྱལ་ལ་ཉིན་ཐོ་འབྲི་
དེབ་སྟེར་མཁན་གྱི་ཕོ་གསར་དེའི་མིང་ལ་ཟླ་བཟང་ཟེར་ཞིང་། ཁོའི་ཕ་ནི་ཁུལ་
ཨུའི་ཧྲུའུ་ཅི་དང་། མ་ནི་མི་དོན་ཅུས་ཀྱི་ཅུས་ཀྲང་ཡིན། ཁོ་ནི་ཕ་མའི་གཅེས་
ཕྲུག་གཅིག་པུ་ཡིན་པས་ཁྱིམ་གྱི་འབྱོར་བ་ཧ་ཅང་བཟང་ལ། ཟླ་བཟང་རང་
ཡང་ཕོ་སྒོ་འཛོམས་ཤིང་སྤྱང་གྲུང་ལྡན་པ་ཞིག་ཡིན་པར་བརྟེན། སློབ་གྲྭའི་ནང་
གི་བུ་མོ་གང་མང་ཞིག་གིས་སེམས་སྟེང་གི་རྒྱལ་སྲས་སུ་བརྩིས་ནས་རེ་ལྟོས་བྱེད་
མཁན་ཡང་ཤིན་ཏུ་མང་། དབང་རྒྱལ་དང་ཟླ་བཟང་གཉིས་ལ་མཚོན་ན་མཐོ་
་འབྲིང་ནས་སློབ་གྲྭ་ཆེན་མོ་མཐར་ཕྱིན་རག་བར་གྱི་ལོ་ངོ་བདུན་རིང་གི་འཛིན་་་
གྲྭ་གཅིག་པའི་སློབ་གྲོགས་ཡིན་པར་མ་ཟད། མ་གཅིག་སྤུན་ལས་ལྷག་པའི་
གྲོགས་པོ་བཟང་བོའང་ཡིན། དེ་ལྟ་ནའང་དབང་རྒྱལ་ནི་མཐའ་འཁོབ་ཀྱི་ཞིང་



-
-
---
-++
l---
-
----
，
ཁ་སང་གི་རྨི་ལམ།
གྲོང་ཞིག་ཏུ་སྐྱེས་པས་ཁྱིམ་ཚང་གི་འབྱོར་བ་ཧ་ཅང་ཞན། ཁོ་ནི་ཆུང་དུས་ནས་
བཟུང་སློབ་གྲྭར་འགྲོ་བའི་ཞོར་དུ་ཁྱིམ་གྱི་ར་ལུག་འགའ་ཡོད་པའང་འཚོ་་་་་་
དགོས་བྱུང་བས་དཀའ་ཚེགས་ཀྱི་ལས་ཀའི་ཁྲོད་དུ་ནར་སོན། ལྷག་པར་རང་ལོ་
བཅུ་གཅིག་པར་ཕ་འདས་པས་ཤུལ་དུ་མ་རྒན་དང་སྲིང་མོ་ཁོ་ཚོ་གསུམ་པོ་ལུས།
དེ་བས་ཁོའི་འཚོ་བ་སྔར་ལས་ཐབས་རྡུགས་སུ་གྱུར་པས། དམའ་འབྲིང་ལ་
ཞུགས་པ་ནས་བཟུང་དབྱར་གནང་དགུན་གནང་གཏོང་ཐེངས་རེར་སློབ་ཡོན་་་
འཚོལ་ཆེད་ས་ཕྱོགས་གཞན་དག་འགྲིམས་ནས་ཞོར་ལས་འཚོལ་དགོས་བྱུང་།
ཨ་མས་སེན་མགོ་ཁྲག་དང་སེན་རྟིང་རྣག་བྱས་པ་མིན་ཚེ། དབང་རྒྱལ་སློབ་
གྲྭར་འགྲིམ་པའི་སྐལ་བ་སྔ་མོ་ནས་ཆད་ཡོད་ངེས། ཁོ་མཐོ་འབྲིང་འགྲིམ་སྐབས་
ཨ་མར་གློ་བུར་མཁྲིས་ནད་བྱུང་ནས་རྫོང་སྨན་ཁང་དུ་སྡོད་དགོས་བྱུང་བ་ལ།
སློབ་གྲོགས་ཟླ་བཟང་གིས་ཕ་ལ་སྒོར་མོ་བསླངས་ནས་ལྷག་བསམ་རྣམ་དག་་་་་
གིས་རྒྱབ་སྐྱོར་བྱས་པར་བརྟེན། དུས་ཐོག་ཏུ་གཤག་བཅོས་བྱེད་ཐུབ་པ་བྱུང་
བས་ཨ་མ་ནད་བདག་གི་ཁ་ལས་བསྐྱབས། དུས་དེ་ནས་བཟུང་དབང་རྒྱལ་དང་
ཟླ་བཟང་གཉིས་ཀ་སྔར་ལས་ལྷག་པའི་གྲོགས་པོ་བཟང་བོར་གྱུར་ཅིང་། སྒོས་
སུ་དབང་རྒྱལ་དང་ཟླ་བཟང་མཉམ་དུ་སློབ་གྲྭ་ཆེན་མོར་རྒྱུགས་འཕྲོད་པ་ན། །
ཟླ་བཟང་གིས་ཕ་ལ་བཤད་དེ་དབང་རྒྱལ་སློབ་གསོ་རོགས་སྐྱོར་ཚོགས་པ་ཞིག་་་
ལ་མཚམས་སྦྱོར་བྱས་པས་སློབ་ཡོན་སྤྲོད་ཐུབ་པ་བྱུང་། དེ་བས་དབང་རྒྱལ་ལ་
མཚོན་ན་ཟླ་བཟང་ནི་སྤྱིར་བཏང་གི་སློབ་གྲོགས་ཙམ་མ་ཡིན་པར། བཀའ་དྲིན་
ཆེ་བའི་ཉེ་མི་བཟང་བོ་ལྟ་བུ་ཞིག་ཡིན་ལ། ཁོས་རང་ལ་བྱིན་པའང་ཤོག་སྒོར་ཁོ་
ན་མ་ཡིན་པར་གྲོགས་པོ་བཟང་བོ་ཞིག་གི་སེམས་དང་བསམ་པ་ཡིན། ནམ་



….
དྲིན་ལན་དང་བརྩེ་དུངས།
རྒྱུན་ཟླ་བཟང་གིས་རོགས་རམ་བྱེད་ཐེངས་རེ་རེར། དབང་རྒྱལ་གྱིས་ནམ་ཞིག་
ངེས་པར་དྲིན་ལན་གཞལ་དགོས་སྙམ་བཞིན་ཡོད་ལ། དེ་བཞིན་དུ་ཟླ་བཟང་ལ་
མཚོན་ནའང་དབང་རྒྱལ་གྱི་སྙིང་སྟོབས་དང་ཀུན་སྤྱོད་ལ་ཧ་ཅང་མོས་ཏེ། ཁོམ་
སྐབས་རེ་བྱུང་ཚེ་ཁོ་གཉིས་ཀྱིས་སྤུན་མཆེད་ཅིག་དང་འདྲ་བར་གཅིག་སེམས་
གཅིག་ལ་བསྟན་ནས་རང་རང་གི་ཕུགས་བསམ་གླེང་བར་བྱེད། །
“ ངས་བལྟས་ན་རང་རེའི་མི་རིགས་འདིར་དེང་རབས་རིག་གཞུང་ལ་་་་་་
མཁས་པའི་ཤེས་ལྡན་མི་སྣ་ཉུང་ཞིང་། ཉུང་བ་དེ་དག་ལས་ཀྱང་ཆུ་ཚད་མཐོན་
པོ་ཅན་ལྷག་པར་དཀོན་པས་འཕེལ་རྒྱས་འབྱུང་མ་ཐུབ་པ་རེད།” དབང་རྒྱལ་
གྱིས་དབུགས་རིང་ཞིག་འབྱིན་བཞིན་དེ་སྐད་སྨྲས།
“རེད་ཡ། དཔལ་འབྱོར་ཡང་ཡོད་ཚད་ཀྱི་རྨང་གཞི་ཡིན་པས། བོད་ཁུལ་
དུ་ད་དུང་བསམ་བློ་སྔོན་ཐོན་ཅན་གྱི་ཁེ་ལས་པ་འགའ་ཡང་བྱུང་ཐུབ་མེད།
དཔལ་འབྱོར་རྗེས་སུ་ལུས་པས་རིག་གནས་སློབ་གསོའང་འཕེལ་མ་ཐུབ་པ་རེད།”
ཟླ་བཟང་གིས་མགོ་གཡུག་གཡུག་བྱས་ནས་ཚིག་རྗེས་བསྐྱངས།
“ ཟླ་བཟང་། ཁྱོད་ནི་ལྷན་སྐྱེས་ཀྱི་རིག་པ་རྒོད་ཅིང་ཕྱོགས་གང་ཐད་ཀྱི་ཆ་
རྐྱེན་ཡང་བཟང་བས། མ་འོངས་བོད་ཀྱི་ཁེ་ལས་པ་ཞིག་ཏུ་འགྱུར་བར་འབད་
ན་འོས།”
“གལ་སྲིད་དེ་ལྟར་ཡིན་ན། ཁྱོད་ནི་བརྩོན་འགྲུས་ལྡན་ཞིང་ལྟ་རྒྱ་ཆེ་ལ།
ཕྱི་གླིང་གི་ཡི་གེར་ཡང་མཁས་པས། མ་འོངས་པར་བོད་ཀྱི་སློབ་གསོ་པ་ཆེན་མོ་
ཞིག་ཏུ་འགྱུར་བར་ང་ལ་ཡིད་ཆེས་ཡོད།”
“ཧ་ཧ་ཧ”
༣ས



ཁ་སང་གི་རྨི་ལམ།
ལབ་གླེང་དེའི་རིགས་ནི་ཁོ་གཉིས་ཀྱི་སྙིང་ཁོང་དུ་སྦས་ཡོད་པའི་ཕུགས་་་་
བསམ་ཡིན་ཏེ། སློབ་གྲྭ་ཆེན་མོར་ཞུགས་པ་ནས་བཟུང་ཁོ་གཉིས་ཀྱིས་ནར་མ་
སོན་པའི་ཕུགས་བསམ་དེ་སེམས་ཁོང་ལ་བཅངས་ནས་ཧུར་བརྩོན་བྱས་པས་་་་་
གྲུབ་འབྲས་ཀྱང་ལེགས་པོ་ཞིག་ལེན་ཐུབ་པ་བྱུང་སོང་། རེད་ཨང་། དེ་དུས་ཀྱི་
འཚོ་བ་ནི་ཅི་འདྲའི་སྤྲོ་སྐྱིད་དང་མཚར་སྡུག་གིས་ཁེངས་པ་ཞིག་རེད་ཨང་། །
3
དེ་ཡང་ལོ་ངོ་བཞིའི་ཡར་སྔོན་གྱི་སྟོན་གཞུག་གི་ཉིན་གུང་ཞིག་ལ། དབང་
རྒྱལ་དང་ཟླ་བཟང་གཉིས་ཀྱིས་སློབ་གླིང་གི་ལྡུམ་རའི་གྲིབ་བསིལ་ཞིག་ཏུ་ལབ་་་
གླེང་བྱེད་དུས། ཟླ་བཟང་གིས་ཁ་སང་འབྲོག་པ་འགས་ལུག་བཙོངས་ནས་གྱོང་
ཆེན་པོ་རེག་པའི་དོན་དག་དེ་དབང་རྒྱལ་ལ་ཞིབ་ཏུ་བཤད་རྗེས་དཔྱད་བརྗོད་་་
རིམ་པ་ཞིག་ཀྱང་བྱས། ཡུད་ཙམ་ནས་ཁོའི་སེམས་ལ་ཅི་ཞིག་དྲན་པ་ལྟར་ལག་
གཡས་པས་ནག་འཁྱུག་གེར་ཡོད་པའི་སྐྲ་ལོར་བྱིལ་བྱིལ་གཏོང་བཞིན“ དབང་་་་
རྒྱལ། ངས་རང་རེའི་འཛིན་གྲྭའི་ཚེ་སྐྱིད་དང་དགའ་རོགས་བསྒྲིག་རྩིས་ཡོད་
པས། ཁྱོད་ཀྱིས་བལྟས་ན་ཅི་འདྲ་རེད་” ཅེས་དྲིས་སོང་།
“ ཚེ་སྐྱིད་ཟེར་རམ། ངོ་མ་བུ་མོ་དཔེ་མེད་ཅིག་རེད།” དབང་རྒྱལ་ནི་རེ་
ཞིག་བློང་བློང་བོར་གྱུར་ནའང་། དེ་འཕྲལ་དྲང་བོའི་ངང་དུ་ལན་བཏབ།
“ འོ་ན་ངེད་གཉིས་ཆ་འགྲིག་ཅིག་འདུག་གམ།”
“ངོ་མ་ཆ་འགྲིག་རེད། ཕོ་ཡག་མོ་ཡག་ཡིན་པས་ཁྱོད་གཉིས་མི་མཉམ་ན་
སུ་མཉམ།”



དྲིན་ལན་དང་བརྩེ་དུངས།
“ཡ་ད་ཆོག་གི་ཆོག་གི ཁྱོད་ཀྱིས་ཀྱང་དེ་ལྟར་འདོད་ན་སང་ཉིན་ནས་
བཟུང་ངས་མོ་དང་འབྲེལ་བ་གཟུག་རྒྱུ་ཡིན།”
ཟླ་བཟང་གིས་ཡིད་ཚིམས་པའི་ཉམས་དང་བཅས་དེ་སྐད་ཟེར་བར་་་་་་་
བལྟས་ན། ཕལ་ཆེར་སྒྲུབ་འདོད་ཀྱི་དོན་དེར་གདེང་ཚོད་ཡོད་པ་འདྲ། དྲང་
མོར་བཤད་ན་འཛིན་གྲྭ་དེའི་ནང་ཟླ་བཟང་ནི་ཕྱོགས་གང་ཐད་ནས་ཕོ་གསར་་་
ཀུན་གྱི་གཙུག་རྒྱན་དུ་འགྲོ་ནའང་། ཚེ་སྐྱིད་དང་ཁོ་གཉིས… དབང་རྒྱལ་
གྱིས་དེ་ལྟར་སེམས་བཞིན་ཐེ་ཚོམ་ཞིག་སྐྱེས་པ་དང་མཉམ་དུ་བྲེལ་ཤ་ཞིག་ཀྱང་།
ལངས་ཡོང་། འོན་ཀྱང་ཞིབ་འདང་ཞིག་བརྒྱབ་ཚེ་རང་ཉིད་ནི་སྦལ་བ་ན་རྐང་
ནང་དུ་བསྡད་ནས། བསམ་པ་གླིང་དཀར་སྟོད་ལ་འཁོར་བཞིན་འདུག་སྙམ་སྟེ་
ཁོང་དགོད་ཅིག་ཀྱང་ཤོར། །
དོན་དམ་དུ་ཟླ་བཟང་ལ་འགུགས་ཤུགས་ལྡན་པ་ཡིན་ནམ། ཡང་ན་ཁོར་
སྤྱང་གྲུང་གི་ཐབས་ཤེས་འཛོམས་པས་ཡིན། ཡང་ན་ཁོའི་རྣམ་དག་གི་བརྩེ་
དུངས་ལ་ཚེ་སྐྱིད་ཡིད་འགུལ་ཐེབས་པ་སྟེ། གང་ལྟར་ཉིན་དེའི་ཕྱི་ཉིན་ནས་
བཟུང་། ཚེ་སྐྱིད་དང་ཟླ་བཟང་གཉིས་ཀྱི་འབྲེལ་ཐག་རིམ་གྱིས་ཇེ་ཉེ་ནས་ཇེ་
ཉེར་འགྲོ་བཞིན་འདུག
“དབང་རྒྱལ། དེ་རིང་ང་ཚོ་སྤྱི་གླིང་དུ་རྩེ་རུ་སོང་ན་ཅི་འདྲ་རེད།"
གཟའ་འཁོར་གཉིས་འདས་རྗེས་ཀྱི་ཉིན་ཞིག་གི་སྔ་དྲོ། ཟླ་བཟང་དང་ཚེ་
སྐྱིད་གཉིས་ཀྱིས་ལྭ་བ་གསར་བ་ཁ་ཚང་རེ་བརྗེ་ནས་ཁོའི་ཉལ་ཁང་དུ་བསླེབས།
“ ཨ་ཙི། དེ་རིང་ང་དགེ་རྒན་ཚང་གིས་འབོད་ཀྱིན་འདུག་པས་འགྲོ་ཁོམ་
མེད། དབང་རྒྱལ་གྱིས་ཁོ་གཉིས་ཀར་གཡོལ་ཆེད་དེ་ལྟར་ལན་བྱིན།



ཁ་སང་གི་རྨི་ལམ།
“འགྲོ་དང་། དབང་རྒྱལ་ཁྱོད་ཀྱིས་གྲོགས་པོའི་རེ་བ་མི་སྐོང་བ་ག་ལ་སྲིད།"
ཚེ་སྐྱིད་ཀྱིས་རེ་བའི་མིག་མདངས་མངོན་བཞིན་དེ་ལྟར་ཟེར།
“ དངོས་གནས་ཐུགས་རྒྱལ་མ་བཞེངས། དེ་རིང་ང་ངོ་མ་འགྲོ་ཁོམ་མེད།”
དབང་རྒྱལ་གྱིས་གཟབ་ནན་གྱི་སྒོ་ནས་དེ་ལྟར་ལན་བཏབ་རྗེས། ཟླ་
བཟང་ལ་མིག་བརྡ་ཞིག་བརྒྱབ། ཟླ་བཟང་གིས་ཁོའི་སེམས་དོན་རྟོགས་པས་ཨུ་
ཚུགས་མཐར་སྐྱེལ་མ་བྱས་པར་ཚེ་སྐྱིད་ལ་ཀུ་རེ་རྩེ་བཞིན་མཉམ་དུ་སྒོར་བུད་་་་
སོང་། དབང་རྒྱལ་གྱིས་ཁོ་གཉིས་ཀྱི་རྒྱབ་གཟུགས་ལ་ཅེར་ནས་ཡུད་ཙམ་ལུས་
པ་དང་། དེ་ནས་རང་ལ་དེ་རིང་དོན་གཞན་བསྒྲུབ་རྒྱུ་མེད་པ་ཤེས་པས། ལོབ་
ཕྱོགས་ལྟར་དཔེ་ཆ་ཞིག་བཟུང་སྟེ་སློབ་གླིང་གི་ར་བའི་ནང་སོང་།
དབང་རྒྱལ་ད་ལྟ་ཕོ་ལོ་ཉི་ཤུར་བུད་མ་ཐག་ཡིན་ནའང་། བསམ་བློའི་ཐད་
མི་དར་མ་ཞིག་གི་ཚད་ལ་ཡོངས་སུ་བསླེབས་འདུག ཆུང་དུས་ནས་བཟུང་ཁོ་ནི་
དཀའ་སྡུག་འཚོ་བའི་ཁུར་བོ་ལྗིད་མོའི་འོག་ཏུ་འཚར་ལོངས་བྱུང་བ་ཡིན་པས།
དོན་དང་གནས་ཚུལ་ག་འདྲར་འཕྲད་ཀྱང་སྡུག་པའི་ཆོ་ངེ་ལྷང་ལྷང་འདོན་་་་་་
པའམ་དགའ་བའི་གད་མོ་ཆེ་ཆེར་དགོད་པ་སོགས་ཀྱི་སྐབས་ཧ་ཅང་ཉུང༌།
ནམ་རྒྱུན་སྡུག་ཅིང་ནག་པའི་སྨིན་མ་གཉིས་ཀ་རང་ཤུགས་སུ་ཕྱོགས་གཅིག་ཏུ་
བསྡུས་ནས་ལེགས་ཉེས་ཀྱི་བྱ་བ་ཀུན་ལ་ཁ་གཏོད་པར་བྱེད། དེ་ལྟ་ནའང་ཁོ་ནི་
ཁོ་ལག་རྒྱས་མ་ཐག་པའི་ཕོ་གསར་ཞིག་ཡིན་པས། འདོད་ཞེན་དང་རྩེད་དགའ།
སེམས་དོན་དང་མོས་འདུན་ཅི་ཡང་མེད་པའི་ཤིང་མི་ཞིག་ག་ལ་ཡིན། དབང་
རྒྱལ་ལོ་འདབ་རབ་ཏུ་རྒྱས་པའི་རྒྱ་ལྕང་སྡོང་བོ་དེའི་གམ་ལ་བསླེབས་པས་གོམ་
པ་སྤོ་མཚམས་རང་ཤུགས་སུ་འཇོག་དགོས་བྱུང་། རེད་ཨང་། གནས་འདི་རུ་
1)



དྲིན་ལན་དང་བརྩེ་དུངས།
རང་ཉིད་ཐོག་དང་པོར་ཚེ་སྐྱིད་ལ་དགའ་བའི་མོས་འདུན་སྐྱེས་མྱོང་ལ། མོས་
ཀྱང་ཚེ་གང་བོར་བརྗེད་པར་དཀའ་བའི་ཟུར་མིག་གི་མདའ་མོ་ཞིག་རང་གི་་་་
སྙིང་ཁོང་གི་འབེན་ལ་འཕངས་པ་མ་ཡིན་ནམ། དེ་ནི་ན་ནིང་དགུན་ཁའི་་་་་་
ནངས་དུས་ཤིག་ལ་བྱུང་བའི་དོན་དག་ཡིན། །
ཉིན་དེར་དབང་རྒྱལ་ཆུ་ཚོད་ལྔ་པའི་སྟེང་མལ་ལས་ལངས་ཏེ་ཕྱི་རོལ་ཏུ་་་
དཔེ་ཆ་བློར་གཟུང་དུ་སོང་། ཁ་བ་ཅུང་མཐུག་པོ་ཞིག་བབས་འདུག་པས། རབ་
རིབ་ཀྱི་མུན་པའི་ཁྲོད་དུ་མིག་སྔུན་གྱི་ཡོད་ཚད་དཀར་ཆིལ་ལེར་མངོན། སྡོང་
བོ་དེའི་ཉེ་འགྲམ་དུ་ལམ་སྒྲོན་མཐོན་པོ་ཞིག་ཡོད་པ་དང་། གློག་འོད་ཤིན་ཏུ་
གསལ་བས་དེ་ནི་ཁོས་དུས་རྒྱུན་བློར་འཛིན་སའི་གནས་ཁྱད་པར་བ་ཞིག་ཡིན།
དགུན་གྱི་གྲང་རེག་རྩུབ་མོས་ཡོངས་སུ་མནར་པས་ཁོར་ཡུག་གི་ལྗོན་ཤིང་།
མཐའ་དག་གི་ལོ་མ་སྔར་ནས་ལྷུང་ཟིན་ལ། བསྐམས་པར་གྱུར་པའི་ལྗོན་ཤིང་
གི་ཡལ་གའི་སྟེང་དུ་ཁ་བའི་འདབ་མ་སྟུག་པོར་ཆགས་འདུག དེ་ནི་རྒས་གཉེར་
གྱི་རི་མོ་མངོན་པར་གསལ་ཞིང་དབུ་སྐྲ་དཀར་པོ་དུང་ལྟར་གྱུར་པའི་བགྲེས་་་་་
སོང་ཞིག་དང་དབྱེར་མ་མཆིས་པར། རང་ལ་ལྟ་རྟོག་བྱེད་པ་དང་མཚུངས་པས།
ས་གནས་གཞན་དང་བསྡུར་ན་ཡིད་དུ་འོང་བའི་སྣང་བ་སྟེར། །
“ ཨ་ཙི། སྡུག་རུས་ཆེ་བ་ལ་ཨང་།། གློ་བུར་སྙན་ཞིང་འཇེབས་པའི་སྐད་
སྒྲ་ཞིག་རྣ་ལམ་དུ་ལྷུང་བྱུང་། ཁོས་མགོ་བོ་དགྱེ་ནས་བལྟས་དུས་ཚེ་སྐྱིད་རང་གི་
གམ་དུ་ལངས་འདུག་པ་མཐོང་། ཞོགས་པའི་གྲང་རླུང་གིས་མོའི་གདོང་ལ་
དམར་མདངས་ཤིག་བསྣན་འདུག་པར་མ་ཟད། གཙང་ཆུ་བཞུར་བའི་དབྱིབས་
ལ་འཁུ་བའི་སྐྲ་ལོའི་སྟེང་དུ་རབ་དཀར་ཁ་བའི་ཟེགས་མ་འགའ་རེའང་བབས་་
11
པ
བས་ ་



དུ
ཁ་སང་གི་རྨི་ལམ།
འདུག དྲན་སྣང་ངོ་མ་ཞིག་ཡིན་ནམ་ཡང་ན་ཡིད་སེམས་ཀྱི་འཁྲུལ་སྣང་ཡིན།
གང་ལྟར་ཚེ་སྐྱིད་མཐོང་མ་ཐག་དབང་རྒྱལ་གྱི་དྲན་པའི་ངོས་སུ་རབ་དཀར་ཁ་་
བའི་ཞིང་གི་གངས་ལྷ་མེ་ཏོག་དེ་ལྷང་ངེར་ཤར་ཡོང་། ངོ་མ་སྙན་ངག་མཁན་པོ་
ཚོས་བུ་མོ་གཞོན་ནུ་མ་མེ་ཏོག་གི་གཟུགས་སུ་འགོད་པའང་ཁྱད་འཕགས་ཀྱི་་་་་
ཚོར་སྣང་དེ་འདྲའི་དབང་གིས་བྱུང་བ་ལོས་ཡིན།
“ འོ་ཚེ་སྐྱིད་ཡིན་ནམ། ཁྱོད་ལངས་སྔ་བ་ལ།”
“འོ་ན་ཁྱོད་ལངས་འཕྱིས་སམ།” ཚེ་སྐྱིད་ཀྱིས་རྩེད་མཚར་གྱི་ཉམས་དང་
བཅས་ལྡོག་འདྲི་བྱས་སོང་། །
དབང་རྒྱལ་ལ་ལན་གདབ་རྒྱུ་གཞན་མ་བྱུང་བས་དཔེ་ཆ་ཅི་ཞིག་ལ་ལྟ་་་་
བཞིན་ཡོད་ཚུལ་དྲིས།
“ཆེད་ལས་བོད་ཡིག་གི་ཞོར་དུ་རྒྱ་ཡིག་གི་དངོས་གཞིའི་ཐོབ་ཐང་འཛིན་་་་
ཡིག་ཅིག་ཀྱང་ཨེ་ལོན་བསམས་ནས་རྒྱ་ཡིག་ལ་ལྟ་བཞིན་ཡོད། འོ་ན་ཁྱོད་
ཀྱིས… ” ཚེ་སྐྱིད་ཀྱི་གདོང་ལ་འཛུམ་གྱིས་ཁེངས་འདུག
“ངས་ཞོགས་པའི་ཆུ་ཚོད་ནང་ཕལ་ཆེར་འཇར་པན་སྐད་ཡིག་གི་ཐ་སྙད་་་
འགའ་བློར་བཟུང་བ་ཡིན།” དབང་རྒྱལ་གྱིས་དེ་ལྟར་ཟེར་ཞོར་དཔེ་ཆའི་ཁ་
ཟུམ། སེམས་པ་མཐུན་ན་སྐད་ཆའང་རང་ཤུགས་ཀྱིས་ཇེ་མང་དུ་འགྲོ་བས། ཁོ་
གཉིས་ཀྱིས་སློབ་སྦྱོང་དང་ཕུགས་བསམ་གླེངས་ནས་དུས་ཚོད་ཕྱེད་ཙམ་ཞིག་ཇི་
ལྟར་འདས་པའང་ཤེས་མ་སོང་།
“ ཁྱེད་ཀྱི་དུས་ཚོད་ལ་བར་ཆད་མི་གཏོང་། ད་ལྟ་གྲང་ངར་ཆེ་བས་འདི་
ཁྱོད་ལ་ཉོས་པ་ཡིན།”



དྲིན་ལན་དང་བརྩེ་དུངས།
མོས་དེ་ལྟར་ཟེར་ཞོར་དུ་ལྭ་བའི་ཁུག་མ་ལས་ལག་ཤུབས་ནག་པོ་སྤུས་་་་་་
ལེགས་ཆ་གཅིག་བླངས་ཤིང་། དེར་མཐུད་ནས་ད་དུང་དགོད་ཞོར་ལ་ལག་
ཤུབས་སྤྱིར་བཏང་བ་ཞིག་ཡིན་མོད། འདིའི་སྟེང་ན་བུ་མོ་ཞིག་གི་རྣམ་དག་
སེམས་ཀྱི་དྭངས་མ་སིམ་ཡོད་པས་མི་ལེན་མ་ཟེར་ཨང”ཞེས་སྨྲས་སོང་། བུ་མོ་
མཛེས་མ་ཞིག་གིས་རང་འགུལ་དུ་དངོས་པོ་ཉོས་ནས་རྣམ་དག་སེམས་ཀྱིས་་་་་
རྒྱབ་སྐྱོར་དང་སེམས་ཁུར་འདི་ལྟར་བྱས་ན། གསར་བུ་སུ་འདྲ་ཞིག་ཡིན་ཀྱང་
དང་ལེན་མི་བྱེད་པ་ག་ལ་སྲིད། དེ་བས་དབང་རྒྱལ་གྱིས་ཀྱང་རྫུ་བག་མ་བྱས་
པར་མོས་བྱིན་པའི་ལག་ཤུབས་དེ་གྱོན་རྗེས། གདོང་ལ་འཛུམ་གྱིས་ཁེངས་
བཞིན“ བཀའ་དྲིན་ཆེ། སེམས་པ་རྣམ་དག་མཚོན་བྱེད་འདི་ལ་བདག་གིས་དུས་
གཏན་དུ་གཅེས་སྤྲས་བྱེད་ངེས”ཞེས་གཟབ་ནན་གྱིས་བཤད། ཚེ་སྐྱིད་ཀྱིས་ཚུལ་
དེ་མཐོང་རྗེས་ཡིད་ཚིམས་པའི་ཉམས་དང་བཅས་དབང་རྒྱལ་ལ་སེམས་ཀྱི་་་་་་
གསང་བ་མཚོན་པའི་མིག་མདའ་ཞིག་འཕངས་རྗེས་ཕྱིར་འཁོར་ནས་བུད་སོང་།
སྐད་ཅིག་མ་དེའི་རིང་ལ་དབང་རྒྱལ་གྱི་བྲང་ཁོག་དྲོན་མོར་ཡུན་རིང་བག་ལ་་་་
ཉལ་བའི་དུངས་ཞེན་གྱི་མེ་རི་དམར་པོ་ཐོལ་གྱིས་འཕྱུར། དྲོད་སྣང་དང་བདེ་
སྐྱིད་ཀྱིས་ཁེངས་པའི་མི་ཡུལ། རེ་བཞག་དང་འོད་སྣང་གིས་ཕྱུག་པའི་འཇིག་
རྟེན། འཚོ་བའི་ངོ་བོ་ནི་མ་གཞིར་འདི་འདྲའི་མཚར་སྡུག་ལྡན་ཞིང་ཡིད་དུ་
འོང་བ་ཞིག་རེད་ཨང་། ཡིན་ནའང་ད་ལྟ་མོ་ཟླ་བཟང་དང་འགྲོགས་པ་མ་ཡིན་
ནམ། དབང་རྒྱལ་གྱི་སེམས་པ་སླར་ཡང་ཐེ་ཚོམ་གྱི་རྒྱ་རུ་ཚུད་པར་གྱུར། །
“མཆུ་སྒྲོས་པད་འདབ་ཀྱི་བསིལ་བ། །བདག་ལ་གནང་འདོད་ཅིག་མེད་ན། །
ཟུར་མིག་གེ་སར་གྱི་མདའ་མོས། །སྙིང་ལ་གཙགས་པ་རང་མ་གནངས། །” བར་
13



ཁ་སང་གི་རྨི་ལམ།
དེར་དབང་རྒྱལ་གྱི་ཡིད་ལ་སྙན་ངག་པ་འཇུ་སྐལ་བཟང་གི་སྙན་ཚིག་དེ་ཤར་་་
བྱུང་། དོན་ངོ་མར་ཚེ་སྐྱིད་ལྟ་བུའི་བུ་མོ་ཞིག་རང་ལ་དགའ་ཨེ་སྲིད་དམ། མོ་ནི་
ས་འདིའི་སྐད་གྲགས་ཅན་གྱི་ཚོང་དཔོན་རྡོ་རྗེའི་བུ་མོ་རེད། རང་ལྟ་བུའི་ནང་
ན་མི་མེད་ལ་ཕྱི་རུ་རྒྱུ་མེད་པའི་ཁྱིམ་ཚང་སྟོང་བ་ཞིག་ལ་མོ་ཡོང་ཨེ་སྲིད། ཡང་
གཅིག་བཤད་ན་མོས་ཀྱང་གྲོགས་པོ་ཟླ་བཟང་ལྟར་རང་ལ་གདུང་སེམས་སྐྱེས་་་
ནས་འདི་ལྟར་བྱས་པ་ཡིན་སྲིད། ཟླ་བཟང་དང་མོ་གཉིས་ནི་ཕྱོགས་གང་ཐད་
ནས་བལྟས་ཀྱང་གནམ་གྱིས་བསྐོས་པའི་ཆ་ཞིག་དང་ས་ཡིས་བསྡེབས་པའི་ཟུང་
ཞིག་ཡིན་ཏེ། སློབ་གྲོགས་ཚོས་ཀྱང་ཚེ་སྐྱིད་དང་ཟླ་བཟང་གཉིས་ནི“ ཁྱུང་
འབྲུག་མཉམ་སྡེབ”རེད་ཅེས་ལབ་གླེང་བྱེད་པ་མ་ཡིན་ནམ། སྐད་ཆ་དེ་དག་
ཐོས་ཐེངས་རེར། དབང་རྒྱལ་ལ་མཚམས་རེར་ཅི་ཞིག་བོར་སོང་བ་ལྟ་བུའི་སྐྱོ་
སྣང་སྐྱེས་པ་དང་། ལན་རེར་ཅི་ཞིག་ཐོབ་སོང་སྙམ་པའི་དགའ་སྣང་ཡང་བྱུང་།
གང་ལྟར་ཚེ་སྐྱིད་དང་ཟླ་བཟང་གཉིས་ཀ་རང་གི་གྲོགས་པོ་བཟང་བོ་ཡིན་པས།
ཁོ་གཉིས་མཛའ་གྲོགས་སུ་གྱུར་ན་རང་གིས་རྣམ་དག་སེམས་ཀྱིས་རྒྱབ་སྐྱོར་་་་་
བྱེད་པ་ལས། ཕྲག་དོག་གི་དབང་དུ་གྱུར་ནས་ལོག་པར་འཁུ་བའི་རྣམ་འགྱུར་
སྟོན་མི་རུང་སྙམ། དེ་བས་རང་སེམས་ཀྱི་རེ་བའི་ཞིང་སར་གསར་དུ་འབུས་མ་
ཐག་པའི་བརྩེ་དུངས་ཀྱི་མྱུ་གུ་དེའང་ཚོད་འཛིན་གྱི་སད་དང་སེར་བས་སྔ་ས་་་་་
ནས་འཇོམས་ཅི་ཐུབ་བྱེད་པའི་ཆོད་སེམས་བཅངས།
བདུན་ཕྲག་གཅིག་གི་རྗེས་སུ། ཟླ་བཟང་གི་ཕ་སོགས་ཞིང་ཆེན་མགོ་ཁྲིད་



དྲིན་ལན་དང་བརྩེ་དུངས།
པ་འགའ་དང་མཉམ་དུ་མེས་རྒྱལ་ནང་ལོགས་ཀྱི་དམིགས་བསལ་གྱི་དཔལ་་་་་་
འབྱོར་གསར་སྤེལ་གྲོང་ཁྱེར་ཧྲིན་ཀྲིན་ལ་བྱ་བར་བརྟག་དཔྱད་དང་ཉམས་མྱོང་
བརྗེ་རེས་ཀྱི་ཚུལ་དུ་ཕེབས་དགོས་འདུག་པས། ཟླ་བཟང་གིས་གོ་སྐབས་དེ་དམ་
འཛིན་བྱས་ཏེ་ཕྱོགས་གཅིག་ནས་རང་གི་ལྟ་རྒྱ་མཐོང་རྒྱ་བསྐྱེད་པ་དང་།
ཕྱོགས་གཞན་ཞིག་ནས་དཔལ་འབྱོར་ལག་ལེན་གྱི་ཤེས་བྱ་རེ་གཉིས་སློབ་ཨེ་་་་་་
ཐུབ་སྙམ་ནས་སློབ་གྲྭར་ཟླ་གཅིག་གི་གནང་བ་ཞུས་ཏེ་ཕ་དང་མཉམ་དུ་ཧྲིན་་་་་
ཀྲིན་ལ་ཆས…
“ མཁས་པ་ཆེན་པོ་ལགས། དེ་རིང་ངལ་ཞིག་གསོས་ན་ཅི་འདྲ་འདུག
ཉིན་རྒྱུན་དཔེ་ཆ་ཁོ་ནར་བལྟས་ན་ཀླད་པར་གནོད་པ་འབྱུང་ངེས། ལེ་ཉིན་
གྱིས་ངལ་གསོ་བྱེད་མི་ཤེས་པའི་མི་ཡིས་བྱ་བའང་སྒྲུབ་མི་ཤེས་ཞེས་གསུངས་པ་་
མ་ཐོས་སམ།” ཉིན་ཞིག་ཚེ་སྐྱིད་ཀྱིས་དབང་རྒྱལ་བཙལ་ནས་སློབ་ཁང་དུ་
བསླེབས་ནས་དེ་ལྟར་ཟེར། ཟླ་བཟང་ཧྲིན་ཀྲིན་ལ་སོང་ཤུལ་དུ། དབང་རྒྱལ་
གྱིས་མཐར་ཕྱིན་དཔྱད་རྩོམ་འབྲི་བར་གྲ་སྒྲིག་བྱེད་དགོས་པར་ཁ་གཡར་ཏེ་ཚེ་་་
སྐྱིད་དང་མཉམ་འགྲོ་མཉམ་སྡོད་གཏན་ནས་མ་བྱས། གལ་ཏེ་མོར་ཉིན་རྒྱུན་
འགྲོགས་ན་རང་སེམས་ཀྱི་གསང་བ་ཕྱི་རུ་ཤོར་ཉེན་ཡོད་ལ། མཐའ་འཁོར་གྱི་
སློབ་གྲོགས་ཚོས་གླང་འགེལ་མི་བྱེད་པའི་ངེས་པའང་ག་ལ་ཡོད། འདི་ནི་རང་
རེའི་བོད་པ་རྣམས་བསམ་བློ་རྙིང་བ་ཡིན་པའམ། ཡང་ན་གོམས་སྲོལ་རྙིང་བའི་
བག་ཆགས་མཐུག་པ་གང་ལྟར། འཚོ་བའི་ཁྲོད་དུ་ཕོ་མོའི་འབྲེལ་བ་སྤྱིར་བཏང་
བ་དག་ཀྱང་ཐ་ཤལ་དང་གུ་དོག་པ་ཞིག་ལ་ངོས་འཛིན་ཏེ། ཤེས་བྱ་ཡོན་ཏན་
ཅུང་ཙམ་ཡོད་པའི་སློབ་གྲྭ་ཆེན་མོ་པ་དག་གི་ཁྲོད་དུའང་ཕོ་མོ་གཞོན་ནུ་ཟུང་་་་
ག



ས
མཚམ་པས་མ་
ཁ་སང་གི་རྨི་ལམ།
ཞིག་འགྲོགས་འདུག་པ་མཐོང་ཚེ། ངེས་པར་མཛའ་གྲོགས་ཀྱི་འབྲེལ་བར་གོ་བ་
ལེན་ཞིང་། བུ་མོ་གང་ཞིག་རྩེད་དགའ་ཆེ་བས་སྐྱེས་པ་ཚོར་གྲོགས་སྒྲིག་རྒྱུར་
དགའ་ན་དེ་ལ་མདོ་མེད་འཕྱོན་མ་རུ་འབོད་པ་དང་། ཕོ་གསར་གང་ཞིག་
འཛེམ་དོགས་མེད་པར་བུ་མོ་ཚོར་འགྲོགས་པ་མཐོང་ཚེ་དེ་ལ་བརྩེ་དུངས་ཀྱི་་་་་
འཁྱམ་པོ་ཟེར། དེ་བས་དབང་རྒྱལ་ཚེ་སྐྱིད་ལ་གཡོལ་བའང་གནས་ལུགས་མེད་
པ་ཞིག་མ་ཡིན་ཏེ། ཁོས་ཚེ་སྐྱིད་ཡོང་བ་མཐོང་མ་ཐག་དཔེ་ཆ་རྣམས་སྡུད་ཉར་
བྱས་ཏེ་མོར་ལན་འདེབས་པའི་ཚུལ་དུ“ འོ་ན་གུང་ཐང་རིན་པོ་ཆེས་ བརྩོན་པ་་་
ཆུ་བོའི་རྒྱུན་བཞིན་སྟེན་ཅིག་ཨང་ ཞེས་གསུངས་པ་མ་ཡིན་ནམ”ཞེས་སྨྲས། །
“ ད་རྩོད་པ་མི་བྱེད། ངེད་གཉིས་གློག་བརྙན་ལ་བལྟ་རུ་སོང་ན་ཅི་འདྲ་
རེད།” ཚེ་སྐྱིད་ཀྱིས་གྲོས་མགོ་གཞན་ཞིག་བསླངས།
དབང་རྒྱལ་ནི་གཡེར་མ་བལྡད་ནས་གཡིགས་པ་ལྟར་ལན་འདེབས་དཀའ་
བར་གྱུར། །
“ སྐྱེས་ཕོ་རབ་ཅིག་སྨན་ཆུང་བུ་མོ་ཞིག་ལ་སྐྲག་ནས་ཅི་བྱེད” ཚེ་སྐྱིད་
ཀྱིས་མ་རངས་པའི་ཉམས་ཤིག་བསྟན་ནས་དེ་སྐད་ཟེར། །
“ཡ་ཡ། སྲུ་མོའི་བཀའ་མི་བརྩི་བར་སུའི་བཀའ་བརྩིའམ། དབང་རྒྱལ་
གྱིས་དེ་ལྟར་ཀུ་རེ་རྩེ་བཞིན་འདུག་སྟེགས་ལས་ཡར་ལངས།
“སྲུ་མོ། སུ་ཞིག་ཁྱོད་ཀྱི་སྲུ་མོ་རེད།” ཚེ་སྐྱིད་ཀྱིས་གཟབ་ནན་ངང་དེ་
ལྟར་དྲིས་བྱུང་།
“ངས་ཁྱོད་ལ་སྲུ་མོ་ཞེས་མི་འབོད་པར་ཇི་ལྟར་འབོད་དགོས་སམ།
“དེ་ནི་ཁྱོད་རང་ཉིད་ཀྱི་སེམས་ལ་རག་ལས་ཡོད” ཚེ་སྐྱིད་ཀྱིས་དེ་སྐད་



དྲིན་ལན་དང་བརྩེ་དུངས།
སྨྲས་རྗེས་སྐྱེངས་པའི་ཉམས་དང་བཅས་སྔོན་ལ་སྒོར་བུད་སོང་། ཨ་ཙི། མོའི་
སྐད་ཆ་དེའི་ཤུགས་བསྟན་གྱི་མཚོན་དོན་ཅི་ཡིན་ནམ། ཡང་སྙིང་རང་ཉིད་དོ་
དགོང་མོ་དང་མཉམ་དུ་གློག་བརྙན་ལ་བལྟ་རུ་སོང་ན་འགྲིག་གམ་མི་འགྲིག ཨ་
ཙི། ད་ནི་དེ་དག་ལ་ཁ་ཡ་བྱེད་ཁོམ་མི་འདུག མོ་ནི་དུས་ནམ་ཡང་རང་གི་
སེམས་སྟེང་ནས་བཀུར་བར་འོས་པའི་སྤུན་གྲོགས་ཟླ་བཟང་གི་མཛའ་མོ་སྟེ།
རང་སེམས་ལ་ཉེས་པ་མེད་ན། གཤིན་རྗེ་ལ་འཇིགས་པ་ཅི་ཡོད་སྙམ་བྱུང་། །
“དབང་རྒྱལ། དྲང་མོར་ཤོད་དང༌། ཁྱོད་བུ་མོ་ཞིག་ལ་དགའ་མྱོང་
ངམ། གློག་བརྙན་ཁང་ལ་འགྲོ་བའི་ལམ་བར་དུ་ཚེ་སྐྱིད་ཀྱིས་གློ་བུར་དེ་ལྟར་
དྲིས་བྱུང་།
“ལོས་མྱོང་། འོ། མ་མྱོང་། མིག་སྔར་ད་དུང་དགའ་མ་མྱོང་ཟེར་བ་ཡིན།
དབང་རྒྱལ་ཅུང་འཚབ་བཞིན་དེ་ལྟར་ལན་བཏབ། །
“ངས་བལྟས་ན་ཁྱོད་ཀྱིས་རྫུན་འཆད་ཀྱིན་འདུག་”
“ ཅི་རེད། ཁྱོད་ལ་མངོན་མཁྱེན་འདྲ་ཡོད་པ་མིན་ནམ།”
“ བདག་ནི་ཐམས་ཅད་མཁྱེན་པ་མིན་རུང་། སེམས་ཁམས་རིག་པ་
བསླབས་མྱོང་བས… ”
སྐད་ཆ་དེ་གོ་བས་དབང་རྒྱལ་གྱི་སྙིང་གི་ལྡིང་ཚད་གློ་བུར་ཇེ་མགྱོགས་ལ་་་
སོང་། ཚེ་སྐྱིད་ཡ་ཚེ་སྐྱིད། དོན་དམ་དུ་ངའི་སེམས་གཏིང་གི་མེ་ཏོག་དེ་ཁྱོད་
ཡིན་ནའང་། ང་ཁྱོད་ལ་དགའ་སྲོལ་ཞིག་ཡོད་དམ། ང་ཁྱོད་ལ་དགའ་བ་ནི་
སྡུག་བསྔལ་གྱི་ཁུར་བོ་ལྗིད་མོ་ཞིག་དང་མཇུག་འབྲས་ཡོད་ཐབས་བྲལ་པའི་རྨི་་་
ལམ་སྟོང་བ་ཞིག་སྟེ། སྡུག་ཐང་ནས་བླངས་ཏེ་ཐོད་པར་བྱུགས་པ་མ་ཡིན་ནམ།



ཁ་སང་གི་རྨི་ལམ།
དབང་རྒྱལ་གྱི་སེམས་སུ་སྣ་མང་ཞིག་ཤར་ནའང་། ཕྱི་རུ་ཅི་མི་སྙམ་པའི་ཉམས་
ཤིག་མངོན་བཞིན་ཁ་བརྡའི་ནང་དོན་གཞན་ཞིག་ལ་བསྐོར། །
ཏག་ཏག་ལ་དགོང་མོ་དེའི་གློག་བརྙན་ནི་རྒྱ་གར་པའི་དུངས་བརྗོད་གློག་་
བརྙན་གྲགས་ཅན་ཞིག་སྟེ། རྒྱ་གར་པ་དེ་དག་ངོ་མ་གློག་བརྙན་འཁྲབ་སྟོན་གྱི་
སྒྱུ་རྩལ་ལ་ཧ་ཅང་མཁས་པར་འདུག བལྟས་ཚར་དུས་ཚེ་སྐྱིད་ཀྱི་གདོང་ཡོངས་
མིག་ཆུས་བརླན་ཅིང་། དབང་རྒྱལ་གྱི་སེམས་པའང་སྨྲ་བརྗོད་ལས་འདས་པའི་
དུངས་ཞེན་དང་སྐྱོ་སྣང་འདྲེས་མའི་ཚོར་བ་ཞིག་གིས་ཁེངས། །
“དབང་རྒྱལ། རྣམ་དག་སེམས་ཀྱི་མཚོན་བྱེད་དེ་ལ་གཅེས་སྤྲས་བྱེད་ངེས་
ཞེས་ཁྱོད་ཀྱིས་ང་ལ་ཁས་ལེན་བྱས་མྱོང་བ་དེ་བརྗེད་མེད་དམ།” ཚེ་སྐྱིད་ཀྱི་
སྐད་གདངས་ཅུང་འདར་བཞིན་བཤད་བྱུང་བས། དབང་རྒྱལ་གྱི་ཡིད་ལ་མོས་
རང་ལ་ལག་ཤུབས་བྱིན་པའི་དགུན་དུས་ཀྱི་ཞོགས་པ་དེ་དྲན་བྱུང་། ལྷང་ལྷང་
གི་དགོད་སྒྲ་དང་མཚར་སྡུག་གི་འཛུམ་མདངས། ད་དུང་ཡིད་འགུགས་ཀྱི་ཟུར་
མིག་ཡོད་ཚད་ཁོའི་ཚེ་གང་བོར་བརྗེད་ག་ལ་ཐུབ། ཡིན་ནའང་ཟླ་བཟང་ནི་
རང་གི་གྲོགས་པོ་ཡིན་ལ་དྲིན་ཅན་ཉག་ཅིག་ཀྱང་ཡིན་པས… ཁོས་སེམས་
ལ་དེ་ལྟར་དྲན་མ་ཐག་ཡིད་སེམས་ལྷོད་འཇགས་སུ་གྱུར་ཏེ་“ ཟླ་བཟང་ནི་དོན་་་་་
ངོ་མར་ཁྱོད་ལ་དགའ་བཞིན་ཡོད་དེ། ཁྱོད་གཉིས་ནི་ཕྱོགས་གང་ཐད་ནས་ཆ་
འགྲིག་ཀྱང་རེད” ཅེས་ལན་བཏབ། །
“དེ་ངས་ཤེས་ཡོད་ནའང་། དོན་དམ་དུ་ངའི་སེམས་པའི་སྒོ་གླེགས་འབྱེད་
མཁན་དེ་ཁྱོད་ཁོ་ན་ཡིན།།” མོས་སྐད་དམའ་མོས་དེ་ལྟར་ཟེར་ཞོར་མགོ་བོ་དང་
ཁར་སྨད་སོང་།
18



དྲིན་ལན་དང་བརྩེ་དུངས།
སྐབས་དེར་དབང་རྒྱལ་གྱི་སེམས་སུ་རང་དབང་མེད་པར་མཚར་སྡུག་གི་་་
གངས་ལྷ་མེ་ཏོག་དེ་དྲན་བྱུང༌། དེ་ནི་རབ་དཀར་ཁ་བའི་ཟེགས་མ་ལང་ལོང་
འཕུར་བའི་ཀློང་ན་མགོ་བོ་ཅུང་དུད་ཅིང་བསིལ་བུའི་རྒྱུ་ཕྱོགས་དང་བསྟུན་་་་་་་
ནས་འདར་ཤིག་ཤིག་བྱེད་པ་དང་གཉིས་སུ་མ་མཆིས། །
“ ཟླ་བཟང་དང་ཁྱོད་གཉིས་ཕྱོགས་གང་ཐད་ནས་ངོ་མ་ཆ་འགྲིག་ཅིག་་་་་་
རེད།” དབང་རྒྱལ་གྱིས་ཡང་བསྐྱར་ཚིག་དེ་བསྐྱར་ཟློས་བྱས།
“དེ་ནི་ཁྱོད་ཀྱི་སེམས་གཏམ་ངོ་མ་ཡིན་ནམ། མོའི་མིག་མཐར་མཆི་མ་
འཁྱིལ་བཞིན་ནན་གྱིས་དྲིས་སོང་།
“ ཡིན། ངའི་སེམས་གཏམ་ཡིན།” དབང་རྒྱལ་གྱིས་བློ་ཐག་རྦད་ཆོད་ངང་
ལན་བཏབ་མོད། མགྲིན་པ་དབང་མེད་དུ་བརྣངས་འདུག
ཟླ་བཟང་ཧྲིན་ཀྲིན་ནས་ཕྱིར་བསླེབས་མ་ཐག དབང་རྒྱལ་དང་ཚེ་སྐྱིད་
གཉིས་བོས་ནས་ཟ་ཁང་ཞིག་གི་ནང་དུ་སོང་། ཁོས་སྤྲོ་སྣང་ལྡན་པའི་ངང་
ཐེངས་དེར་རང་ཉིད་ནང་ལོགས་གྲོང་ཁྱེར་དུ་ཕྱིན་པའི་མཐོང་ཐོས་མྱོང་གསུམ་
ཆུ་བཞུར་བཞུར་བྱས་ནས་རྒྱས་པར་བཤད་བྱུང་བར་མ་ཟད། རང་གི་མ་འོངས་
པའི་འཆར་གཞིའང་ཞིབ་ཏུ་གླེངས་སོང་། ཟླ་བཟང་ནི་རིག་པ་མྱུར་ཞིང་སེམས་
ཀྱི་འཆར་སྒོ་ཡངས་པ་ལས་གཞན། སེམས་ལ་དྲན་ཚུལ་ཕྱི་རུ་གསལ་སྟོན་བྱེད་
ཐུབ་པའི་མི་ཞིག་ཡིན་པས། ཡིད་སེམས་ཀྱི་མཚོ་མོར་དུས་ནམ་ཡང་རེ་སྙེག་གི་
རྦ་རླབས་འཁྱོམ་བཞིན་ཡོད། ནམ་རྒྱུན་ཡིན་ན་ཟླ་བཟང་ཡོད་ཚེ་ཁོ་གསུམ་པོ་
19
，



ཁ་སང་གི་རྨི་ལམ། ཨ་མ་ཁ་ལ་
ཕུགས་བསམ་གྱི་གཞལ་ཡས་ཁང་དུ་རང་ཤུགས་ཀྱིས་ཡན་པར་བྱེད་ངེས་་་་་་་་
ནའང༌། དོ་དགོང་དབང་རྒྱལ་གྱི་ཡིད་ལ་འདས་དོན་འགའ་རེ་ཤར་བས། ངོ༌
གནོང་བའམ་དོགས་མི་བདེ་བར་གྱུར་ཏེ་སྐད་ཆའང་མང་བོ་བཤད་རྒྱུ་མེད་་་་་་
པར་གྱུར། །
“ཡ། བདག་གི་སྙིང་ཉེ་བའི་དགའ་མ་ལགས། སྐྱིད་པའི་གླུ་དབྱངས་
ཤིག་བླངས་ཏེ་ང་ཚོ་མཉམ་འཛོམས་བྱུང་བ་ལ་རྟེན་འབྲེལ་ཞིག་ཞུས་ན་ཅི་འདྲ་
རེད།” ཟླ་བཟང་གིས་ལྦུ་ཆང་འཐུངས་ནས་ལུས་ལ་ངར་ཤུགས་རྒྱས་འདུག་་་་
པས་ཚེ་སྐྱིད་ལ་དེ་སྐད་སྨྲས། །
“ ཁྱོད་བཟི་འདུག ང་ཁྱོད་ཀྱི་སློབ་གྲོགས་ཚེ་སྐྱིད་ཡིན་པ་ལས་སྙིང་ཉེ་བའི་
དགའ་མ་མིན།” ཚེ་སྐྱིད་ཀྱིས་དགོད་ཞོར་དུ་དེ་ལྟར་ལན་བཏབ།
“ཁ་མཁས་མ་ཁྱོད་ཚེ་སྐྱིད་ཡིན་ནམ། ཚེ་སྐྱིད་ནི་ངའི་ད་ལྟའི་སྙིང་ཉེ་བའི་
དགའ་མ་ཡིན་ལ། མ་འོངས་པའི་ཚེ་གང་གི་ཆུང་མ་ཡང་ཡིན་ངེས། ཟླ་བཟང་
གིས་དེ་ལྟར་བཤད་རྗེས་ཡིད་ཚིམས་པའི་ངང་གད་མོ་བགད་བྱུང༌། ཚེ་སྐྱིད་
ཀྱིས་ཟླ་བཟང་ཅུང་བཟི་འདུག་པ་མཐོང་བས་མུ་མཐུད་དུ་གསལ་བཤད་མ་་་་་
བྱས་པར། ཆང་དཀར་ལག་ལ་བཟུང་ནས“འོ་ན་ངས་ཁྱོད་སྤུན་གཉིས་ལ་གླུ་
དབྱངས་ཤིག་ལེན། སྐད་ངག་མི་བདེ་བས་འཕྱ་སྨོད་མ་བྱེད་ཅིག་” ཅེས་བཤད་
རྗེས། ངག་གི་སྒོ་མོ་ཆེས་ཆེར་ཕྱེ་ནས་དེང་དུས་དར་ཁྱབ་ཆེ་བའི་རྒྱ་སྐད་ཀྱི་གླུ་
དབྱངས་ཤིག་བླངས་བྱུང༌།
“ ཁྱོད་ཀྱི་སེམས་ནི་ང་ཡི་ཉེ་འཁོར་ན། ཡིན་ཀྱང་ཁྱོད་ཉིད་རྒྱང་ཐག་རིང་
བར་གཡོལ། ཅིའི་ཕྱིར། ཅིའི་ཕྱིར། ཚེ་སྔོན་ལས་ཀྱིས་བཀོད་ཐང་ཡིན་ནམ།
20



དྲིན་ལན་དང་བརྩེ་དུངས།
ཁྱོད་ཀྱི་མཛེས་སྡུག་གི་ནོར་འཁྲུལ་ལགས། ཆར་བ་སྔར་བཞིན་ཤག་ཤག་འབབ།
ང་ཡིས་ཁྱོད་ལ་ཡུན་རིང་བསྒུགས། ཡུན་རིང་བསྒུགས།
སྙན་འཇེབས་ཀྱི་གླུ་སྐད་དང་ཚིག་འབྲུ་རེ་རེ་ནི་མངར་སིབ་སིབ་ཀྱི་ལྷུ་་་་་་
ཆང་དང་འདྲ་བར་ཟླ་བཟང་དང་དབང་རྒྱལ་གཉིས་ཀྱི་གློ་སྙིང་མཆིན་གསུམ་་་
ལ་འཐིམ་ཞིང་། དེ་ནས་སོ་སོའི་ལུས་ཀྱི་རྩ་ལམ་རེ་རེ་བརྒྱུད་ནས་ཕུང་བོའི་
ཁམས་ཧྲིལ་བོ་དང་གཞི་གཅིག་ཏུ་འདྲེས་བཞིན་པའི་སྣང་བ་སྦྱིན་འོངས། །
དབང་རྒྱལ་མོའི་དུངས་ཞེན་གྱིས་ཁེངས་པའི་མིག་འོད་དེར་གཡོལ་ཆེད་མགོ་བོ་
གུག་ནས་ལྦུ་ཆང་རྔམ་འཐུང་ཞིག་བྱས།
“ཧ་ཧ། བཟང་གི ཁྱོད་གླུ་དབྱངས་ལེན་པར་འདི་འདྲར་མཁས་པ་དེ་
རིང་མ་གཏོགས་དངོས་གནས་མ་ཤེས།” ཟླ་བཟང་གི་གདོང་ལ་དགའ་སྤྲོ་ཤོང་
ཚོད་ཅིག་མངོན་བཞིན་དེ་ལྟར་ཟེར།
“ གྲོགས་པོ། ཁྱོད་ཀྱིས་ཀྱང་དགའ་རོགས་ཤིག་བཙལ་རན་འདུག འུ་སྤུན་
གཉིས་རྗེས་སུ་མཉམ་གཅིག་ལ་གཉེན་སྒྲིག་བྱ་ཐུབ་ཚེ་ཅི་འདྲའི་སྐྱིད་པ་ལ་ཨང་།”
“དེ་ལོས་ཡིན། ལོས་ཡིན། ད་ལྟ་ང་བཟི་ལ་ཉེ་བས་ཕྱིར་སློབ་གྲྭར་འགྲོ་
འདོད། ཁྱོད་གཉིས་ཀྱིས་མུ་མཐུད་ནས་ཁ་བརྡ་བྱེད་པར་འཚལ།” དབང་རྒྱལ་
གྱིས་ཁོ་གཉིས་ལ་སྙིང་གཏམ་གླེང་བའི་གོ་སྐབས་བྱིན་ན་འགྲིག་སྙམ་སྟེ་ཡར་་་་་་
ལངས་བྱུང་། ཚེ་སྐྱིད་ཀྱི་གདོང་ལ་སྐྱོ་འཛུམ་ཞིག་མངོན་ཏེ་དབང་རྒྱལ་ལ་ཅེར་
འདུག དབང་རྒྱལ་ཟ་ཁང་གི་སྒོར་བུད་དུས་མུན་རུབ་ལ་ཉེ་ཞིང་། ཕྱི་རོལ་གྱི་
མཁའ་དབུགས་དྲོ་ཞིང་འཇམ་མོད། ཡ་ཆུང་ཧྲིལ་བོ་འཁྱག་ཤུར་ཤུར་དུ་འདུག་
པའི་ཚོར་སྣང་བྱུང་། སྐབས་སྐབས་སུ་བསེར་བུ་འཇམ་པོ་ཞིག་དལ་བུར་ལངས་
1



ས
，
A
ཁ་སང་གི་རྨི་ལམ། -
ཡོང་སྟེ་ཁོའི་མགོ་སྐྱེས་དག་ཀྱང་ཡང་ཡང་སྒུལ་བར་བྱེད།
དགོང་མོ་དེར། དབང་རྒྱལ་ལ་གཉིད་གཏན་ནས་མ་ཡོང་། ཅིའི་ཕྱིར་
གྲོགས་པོའི་བར་གྱི་འབྲེལ་བ་འདི་ལྟར་སྣེ་འཛིང་ཅན་དུ་འགྱུར་དགོས་སམ།
ཅིའི་ཕྱིར་སྤུན་གྲོགས་གཉིས་ཀ་བུ་མོ་གཅིག་ལ་དགའ་སོང་ངམ། ཅིའི་ཕྱིར་ཚེ་
སྐྱིད་ཀྱིས་ཟླ་བཟང་བསྐྱུར་ནས་རང་ཉིད་ལ་སྙིང་གཏམ་བརྗོད་དགོས་སམ།
ཁོའི་སེམས་ལ་ལན་མེད་པའི་དྲི་བ་རེ་རེ་འདི་ལྟར་གློག་འཁྱུག་འཁྱུག་བྱས་ནས་་
ཤར་འོངས་པ་དང་བསྟུན་ནས། རང་གི་བརྩེ་ལྡན་གྱི་ཨ་མ་དྲན་འོངས་ལ། མོའི་
བཤད་པའི་སྐད་ཆ་ཞིག་ཀྱང་ཡིད་ལ་འཁོར་བྱུང་། “དབང་ལོ། འུ་ཚང་གི་མི་
རབས་སྔོན་མའི་རིང་ལའང་བླ་མ་དཔོན་པོ་སྐྱེས་པའི་ལོ་རྒྱུས་མེད་མོད། ཚང་
མ་ལས་རྒྱུ་འབྲས་ཚུལ་བཞིན་སྲུང་བའི་མི་ཡ་རབས་ཏག་ཏག་ཡིན་པས། གྲོགས་
པོ( ཟླ་བཟང)དེ་བཀའ་དྲིན་ཤིན་ཏུ་ཆེ་བ་ཡིན་པས། དུས་ནམ་ཡང་དྲིན་ཆེན་
ལ་དྲིན་ལོག་བྱེད་མི་རུང་།” འདི་ནི་འཇིག་རྟེན་གྱི་ཨ་མ་ཞིག་གིས་རང་གི་བུ་དེ་
ཚུལ་ལྡན་ཡ་རབས་ཀྱི་ལམ་དུ་འཇུག་པར་སྐུལ་བའི་སྐུལ་ལྕག་དཔེ་མེད་པ་ཞིག་
ཡིན་ངེས་ལ། དབང་རྒྱལ་ལ་མཚོན་ན་ཡང་རྨོངས་མུན་གྱི་ཀློང་དུ་བྱིངས་དུས་
ད་གཟོད་ཨ་མའི་བསླབ་བྱ་དེ་དྲན་པར་མ་ཟད། རང་གི་བདེ་སྐྱིད་དེ་དུས་ནམ་
ཡང་གྲོགས་པོའི་སྡུག་བསྔལ་གྱི་གཞི་ས་དེར་རྩ་བ་འཛུགས་མི་རུང་བར་ངེས་་་་་
ཤེས་རིམ་བཞིན་འདྲོངས་པས། ཐོག་མར་ངེས་པར་ཚེ་སྐྱིད་རང་སེམས་ཀྱི་ཁང་
བཟང་ལས་འཕུད་དགོས་སྙམ་བྱུང༌། །
ཕྱི་ཉིན་ནས་བཟུང་། དབང་རྒྱལ་ཉིན་རྒྱུན་དཔེ་མཛོད་ཁང་དུ་འཛུལ་
ནས་དཔེ་ཆ་གང་མང་ཞིག་ལ་ལྟ་མགོ་བརྩམས། མིའི་རིགས་ཀྱི་ལོ་ངོ་ཁྲི་སྟོང་གི་
22



དྲིན་ལན་དང་བརྩེ་དུངས།
ཤེས་རིག་ཉིང་བཅུད་སྡུད་ལེན་བྱས་ཡོད་པའི་དཔེ་ཆ་དེ་དག་གིས་དབང་རྒྱལ་་་
གྱི་ཡིད་སེམས་དབང་མེད་དུ་འདྲེན་པར་བྱེད་ནའང་། མཚན་མོ་བསླེབས་དུས
“སྒོམ་པའི་བླ་མའི་ཞལ་རས། །ཡིད་ལ་འཆར་རྒྱུ་མི་འདུག །མ་བསྒོམས་བྱམས་
པའི་ཞལ་རས། །ཡིད་ལ་ཝ་ལེ་ཝ་ལེ་ ཞེས་པའི་ངང་ཚུལ་ལྟར། ཚེ་སྐྱིད་ཀྱི་དགོད་
འཛུམ་ནི་སེམས་ཀྱི་མེ་ལོང་ངོར་རི་མོ་ལྟར་ཡལ་ཐབས་མི་འདུག་པར་གྱུར།
དོན་དམ་དུ་ཚེ་སྐྱིད་ཀྱིས་དབང་རྒྱལ་རང་ཉིད་ལ་གཡོལ་དགོས་པའི་རྒྱུ་་་་
མཚན་གསལ་བོར་ཤེས་ཡོད་པས། རེབ་ཐེངས་འགར་ཁོ་བཙལ་ཏེ་ལན་གསལ་
བོ་ལེན་རྩིས་བྱས་ཀྱང་། ད་ལྟ་མོའི་གོམ་འགྲོས་ནི་ཐེ་ཚོམ་དང་བསམ་གཞིག་གི་
སྒྲོག་གིས་བཅིངས་ནས་སྤོ་དཀའ་བའི་ཚད་དུ་ལྷུང་། ཡང་ཟླ་བཟང་བཙལ་ནས་
དང་ཐོག་ཁོ་དང་མཉམ་དུ་འགྲོ་བ་ཡང་དབང་རྒྱལ་དང་ཐག་ཇེ་ཉེར་གཏོང་་་་་་
བའི་ཆེད་དུ་ཡིན་ཚུལ་སོགས་གསལ་བཤད་བྱེད་འདོད་མོད། བརྗོད་འདོད་
པའི་ཚིག་ངག་མགྲིན་པའི་སྒོ་མོ་ལས་ཕྱིར་འཕུད་དཀའ་བར་གྱུར་པས། སློབ་
མཐར་ཕྱིན་ལ་ཉེ་དུས་ཀྱི་ཉིན་ཉི་ཤུ་ནི་སྐྱོ་སྡུག་དང་ཐེ་ཚོམ་གྱིས་ཁེངས་པའི་་་་་
ཉིན་ཉི་ཤུ་སྟེ། ཚེ་སྐྱིད་ལ་མཚོན་ན་བར་སྐབས་དེ་ནི་ལོ་ཉི་ཤུ་ལས་ཀྱང་རིང་
བའི་ཚོར་སྣང་བྱུང་། །
མཐར་ཕྱིན་དགོང་ཚོགས་ནི་ལོ་ངོ་བཞིའི་མཚར་སྡུག་གི་སློབ་གྲྭ་ཆེན་མོའི་་
འཚོ་བ་མཇུག་སྒྲིལ་བྱེད་ཀྱི་བཞི་ཤད་ལྟ་བུ་ཡིན་པས། དགེ་སློབ་ཐམས་ཅད་
བརྩེ་སེམས་ཀྱི་ཚོར་བ་སྟུག་པོའི་ཁྲོད་ན་རབ་ཏུ་བཟི་འདུག དབང་རྒྱལ་གྱིས་
23



ཁ་སང་གི་རྨི་ལམ། -
དེ་གར་ཡུད་ཙམ་བསྒྲུགས་མོད། ཟླ་བཟང་དང་ཚེ་སྐྱིད་གཉིས་ཀྱི་གྲིབ་གཟུགས་
ཙམ་ཡང་མཐོང་རྒྱུ་མ་བྱུང་བས། རང་གཅིག་པུ་འདུ་ལོང་འཁྲིགས་པའི་ཚོགས་
ཁང་དེ་ལས་བུད་ནས་ཁོ་གཉིས་འཚོལ་དུ་སོང་།
ཁོ་ཏག་ཏག་ལ་བྱམས་ལྡན་བགྲེས་སོང་ཞིག་དང་གཉིས་སུ་མ་མཆིས་པའི་་
རྒྱ་ལྕང་སྡོང་བོ་དེའི་གམ་ལ་བསླེབས་དུས་ཚེ་སྐྱིད་ཚུར་ཡོང་བཞིན་པ་མཐོང་།
བར་སྐབས་དེ་ནི་དབྱར་གཞུང་ཡིན་པས་རྒྱ་ལྕང་གི་ཡལ་ག་དག་ལ་ལོ་འདབ་་་་
རབ་ཏུ་རྒྱས་ཤིང༌། ཤམ་ཤམ་ཐུར་ལ་དཔྱངས་པའི་ལྕུག་ཕྲན་དག་གི་བར་
གསེང་ནས་སྒྲོན་འོད་ཀྱི་ཟེགས་མ་འཚེར་བ་མཐོང་ཐུབ་པ་དང་། ཕྱི་ཡུལ་གྱི་
མུན་པ་དང་གཞི་གཅིག་ཏུ་འདྲེས་ཏེ་ལྗང་ནག་གེར་འདུག་པ་ལས་ཟད་མི་ཤེས་་
པའི་ལང་ཚོའི་གཟི་དཔལ་ཅིག་མངོན་འདུག རླུང་བུ་འཇམ་པོའི་རྒྱུ་ཕྱོགས་
དང་བསྟུན་ནས་བགྲང་གིས་མི་ལང་བའི་ལྕུག་ཕྲན་མཐའ་དག་དལ་བུར་གཡོ་་་
ཞིང་བསྐྱོད་པ་ན། སེང་རས་སྲབ་མོས་གཡོགས་པའི་བག་གསར་ཞིག་རྫུ་བག་
དང་ངོ་ཚའི་ཟོལ་གྱིས་དེ་གར་འགྲེང་ཞིང་། ཁ་རོག་གེར་རང་གི་རྒྱང་རིང་གི་
མཛའ་བོར་སྒུག་བཞིན་ཡོད་པ་དང་འདྲ། །
དོ་དགོང་ཚེ་སྐྱིད་ཀྱིས་མཛེས་ཤིང་འཚམ་པའི་ཐོག་ལྭ་དཀར་པོ་ཞིག་གྱོན་་
འདུག་ལ། ལམ་སྒྲོན་གྱི་ལྡོག་འོད་ལས་མོའི་བཞིན་རས་གསལ་བོར་མཐོང་ཐུབ།
དེ་ནི་གངས་ཀྱི་རྒྱལ་མོའི་པང་ན་མཚར་སྡུག་ངང་བཞད་པའི་གངས་ལྷ་མེ་ཏོག་་
དང་ཨ་ན་ཨ་ན་རེད།
“ ཟླ་བཟང་གང་ལ་བུད་སོང་ངམ།”
“ཉལ་ཁང་དུ་བསྡད་འདུག”
24



དྲིན་ལན་དང་བརྩེ་དུངས།
“ཁོ་གཅིག་པུ་ཡིན་ནམ།”
“ཁོ་གཅིག་པུ་རེད།” ཚེ་སྐྱིད་ཀྱིས་སྐད་དམའ་མོས་དེ་ལྟར་ལན་བཏབ་
རྗེས“ དབང་རྒྱལ་ལགས། བདག་ལ་བཟོད་སྒོམ་བྱེད་རོགས། ངས་ཟླ་བཟང་ལ་
གནས་ཚུལ་གསལ་བོར་བཤད་ཟིན” ཟེར།
“… ” དབང་རྒྱལ་ནི་རེ་ཞིག་ཧ་ལས་ཏེ་ཅི་ཞིག་བཤད་དགོས་པའང་
མི་ཤེས་པར་ལུས་སོང་།
“སྤྱིར་ཡིན་ན་ངས་ཀྱང་བཤད་མི་འདོད་མོད། དོ་དགོང་ཁོས་བསྐྱར་འདྲི་
ཡང་ཡང་བྱས་པར་བརྟེན་མི་བཤད་ཐབས་མེད་བྱུང་སོང་།”
“འདི་ལྟར་བྱས་པས་ཟླ་བཟང་གིས་ཅི་མི་ཟེར་རམ།”
“དབང་རྒྱལ། འུ་གཉིས་ཀྱིས་ཅིའི་ཕྱིར་འདི་ལྟར་རང་སེམས་རང་གིས་
མནར་དགོས་པ་ཡིན།།'' ཚེ་སྐྱིད་ཀྱིས་དེ་སྐད་སྨྲ་བཞིན་མིག་ཆུ་མཁུར་མགོ་
བརྒྱུད་ནས་འགྲིལ་བྱུང་བས། ཁོར་ཡུག་ཧྲིལ་པོ་རེ་ཞིག་འཇམ་ཅག་གེར་གྱུར་
ཅིང་། ཧ་ཅང་ཉེ་བའི་གྲིབ་གཟུགས་གཉིས་ཁ་གཏད་དུ་འགྲེང་ནས་ཡུན་རིང་
འགོར།
ཚེ་སྐྱིད་ཀྱི་ངོ་གདོང་དལ་བུར་དབང་རྒྱལ་གྱི་ཡངས་ཤིང་ཆེ་བའི་བྲང་་་་་་
གཞུང་ལ་གླན་པ་དང་བསྟུན་ནས་ཁོས་ལག་ཟུང་ཡང་ཤེས་མེད་ཚོར་མེད་དུ་་་་་
བརྐྱངས་ནས། མོའི་ཕྲ་ཞིང་ལྡེམ་པའི་སྐེད་པར་འཁྱུད་སོང་། མཆུ་སྒྲོས་དང་
མཆུ་སྒྲོས་ཕྲད་པའི་སྐད་ཅིག་མ་དེར། དབང་རྒྱལ་གྱི་སེམས་སུ་ཡུན་རིང་
འཁྲིགས་པའི་དགའ་སྤྲོ་དང་སྐྱོ་སྡུག བརྩེ་དུངས་དང་དྲིན་ལན། སྤུན་ཟླ་དང་
མཛའ་མོ་སོགས་འགྲེལ་བར་དཀའ་བའི་མིང་ཚིག་གི་ཕུང་བོ་དག་ནི་མོའི་མེ་ལྕེ་་
25



ཁ་སང་གི་རྨི་ལམ།
ལྟ་བུའི་བརྩེ་ཞེན་གྱིས་འཁྱག་རོམ་ལ་ཚ་གདུག་ཕོག་པ་ཇི་བཞིན་བཞུ་རུ་བཅུག་་
པས། བཤད་མི་ཤེས་པའི་ཚོར་སྣང་གང་མང་ཞིག་ལྷུང་ལྷུང་འབབ་པའི་ཆུ་ཕྲན་
དང་འདྲ་བར་དབང་རྒྱལ་གྱི་བྲང་གཞུང་བརྟོལ་ནས་ཕྱི་རུ་བཞུར་བྱུང༌། །
སྐབས་དེར་ཚེ་སྐྱིད་ནི་མ་མའི་དྲོད་འཇམ་གྱི་པང་ན་བདེ་བར་གཉིད་་་་་
བཞིན་པའི་བུས་པ་ཞིག་དང་འདྲ་བར་མིག་ཟུང་བཙུམས་ནས་འདུག་སྟེ།
མཛེས་སྡུག་གི་ལྷིང་འཇགས་འདི་གཏན་དུ་རྟག་ཅིང་། བདེ་སྐྱིད་དང་རང་
དབང་འདིས་རང་ཉིད་ཡོངས་སུ་བཟུང་ནས་ནམ་ཡང་དྭངས་མཐའ་མེད་ན་་་་་
བཟང་བ་ལ་ཨང་སྙམ་པའི་ཚོར་སྣང་བྱུང་།
“ཧི་ཧི་ཧི'' གློ་བུར་བའི་དགོད་སྒྲ་དེས་ཁོ་གཉིས་ཀྱི་རྨི་ལམ་ལྟ་བུའི་བདེ་
སྣང་དེ་སྐད་ཅིག་ལ་ཕྲོགས་པར་བྱས། བསམ་གྱིས་མི་ཁྱབ་པའི་བདེ་བ་དེ་
ཉམས་སུ་མྱངས་ཏེ་ཟླ་བཟང་དུས་ནམ་ཞིག་ལ་ཁོ་གཉིས་ཀྱི་གམ་དུ་འབྱོར་་་་་་་
བའང་ཚོར་མ་སོང་།
“ ཁྱོད་ཡིན་ནམ། ཟླ་བཟང་། དབང་རྒྱལ་གྱིས་དོགས་མི་བདེ་བའི་ངང་
ཚེ་སྐྱིད་ཀློད། །
“ ཅི་རེད། ང་ཡོང་སྐབས་མ་རེད་དམ།”
“ངས་ཁྱོད་ལ་གསལ་བཤད་ཅིག་བྱ་དགོས།''
“ ཁྱོད་གཉིས་ཀྱིས་ང་ལ་འདི་ལྟར་གསལ་བཤད་བྱས་པ་ཡིན་ནམ།” ཟླ་
བཟང་གི་སྐད་གདངས་འདར་ཚུལ་ལས་ཁོ་ནི་སྲོག་རླུང་སྙིང་ལ་ཞུགས་འདུག་་་་
པའི་སྐབས་ཡིན་པ་ཤེས་ཐུབ།
དབང་རྒྱལ་ཁོའི་གམ་ལ་བཅར་ནས་ཡང་བསྐྱར་བཟོད་གསོལ་ཞུ་རྩིས་་་་
ན
བ་ས་
ན་
26



དྲིན་ལན་དང་བརྩེ་དུངས།
བྱེད་སྐབས། ཟླ་བཟང་གིས་གློ་བུར་ཁུ་ཚུར་གཡུགས་བྱུང་བ་དབང་རྒྱལ་གྱི་ངོར་
ཁེལ་ནས་སྣ་ཁྲག་དམར་ཆིལ་ལེར་ཕྱུང་།
“ ཟླ་བཟང་། ཁྱོད་ཀྱིས་འདི་ལྟར་བྱེད་དོན་ཅི་ཡོད།” ཚེ་སྐྱིད་ཀྱིས་སྨྲ་
སྔགས་འདོན་ཞོར་དུ་དབང་རྒྱལ་བསྐྱོར།
“ སྐྱོན་མི་འདུག སྐྱོན་མི་འདུག ཁྱོད་ཀྱིས་ཁ་ཡ་བྱེད་མི་དགོས།''
ད་ལྟ་ཟླ་བཟང་གི་ཤ་མདོག་དཀར་པོའི་གདོང་ནི་ཡོངས་སུ་སྐྱ་བོར་གྱུར་་་་
འདུག་ལ། ཁོ་ནི་རྣམ་ཤེས་ལུས་དང་བྲལ་པའི་བེམ་རོ་བཞིན་རང་སར་ཧད་དེ་
ཡུད་ཙམ་བསྡད་རྗེས“ དབང་རྒྱལ། ཁྱོད་ནི་གཟིག་ལྤགས་གྱོན་པའི་བོང་བུ་ཞིག་
ཡིན་པ་ངས་དེ་རིང་མ་གཏོགས་མ་ཤེས། འུ་གཉིས་འདྲ་འདྲ་ཨེ་རེད་ཡུན་གྱིས་
ལྟ་་ཞེས་སྨྲས་རྗེས་ལྗིད་ཏིག་ཏིག་གི་གོམ་པ་སྤོ་བཞིན་ཕྱིར་བུད་སོང་། དབང་
རྒྱལ་གྱིས་ཁོའི་རྒྱབ་གཟུགས་ལ་ཅེར་ནས་ཡུད་ཙམ་ལུས་པ་ན། སྙིང་ལ་གྲིས་
བསྣུན་པ་ལྟ་བུའི་ན་ཟུག་ཅིག་སྐྱེས་འོངས་པ་དང་བསྟུན་ནས་མགོ་ནང་ནག་་་་
འཐོམས་མེར་གྱུར…
སློབ་མཐར་ཕྱིན་རྗེས། ཚེ་སྐྱིད་གྲོང་ཁྱེར་དུ་འདུག་ཐུབ་པ་བྱུང་ལ། ཟླ་
བཟང་ཁུལ་ཐོག་གི་ལས་ཁུངས་ལེགས་པོ་ཞིག་ལ་བཀོད་སྒྲིག་བྱས་འདུག
དབང་རྒྱལ་ནི་ཕ་ཡུལ་གྱི་རྫོང་མི་རིགས་སློབ་འབྲིང་དུ་དགེ་རྒན་གྱི་བྱ་བ་བསྒྲུབ་
པར་ཆས། བློ་ཡུལ་ལས་འདས་པ་ཞིག་ལ་ཀུན་གྱིས་བསྔགས་བརྗོད་བར་མེད་དུ་
བྱེད་པའི་ཟླ་བཟང་ནི་བརྩེ་དུངས་ཀྱི་ཕམ་ཁ་བརྒྱུད་རྗེས་རྦད་དེ་མི་གཞན་ཞིག་་



ཁ་སང་གི་རྨི་ལམ།
ཏུ་གྱུར་འདུག ཁོས་རང་འཁྲིའི་བྱ་བ་ལེགས་པར་མི་བསྒྲུབས་པར་མ་ཟད།
རང་གིས་ལོ་འགའི་སྔོན་ནས་འཆར་གཞིར་བཀོད་ཟིན་པའི་བཟོ་གྲུའང་གྲག་་་་
འགུལ་མེད་པར་གྱུར། ཉིན་རྒྱུན་སྤྱི་ཚོགས་སྟེང་གི་གཞོན་ནུ་ལྡོམ་པོ་འགའ་རེ་
ཁྲིད་ནས་ཆང་འཐུང་བ་དང་ཤོ་རྒྱག་པའི་ལས་ལ་བག་མེད་དུ་རོལ་པར་བྱས།
ཆང་གིས་བཟི་ཐེངས་རེར་ཚེ་སྐྱིད་དང་དབང་རྒྱལ་གཉིས་ལ་ངན་སྣ་ཚོགས་་་་་
གཏམ་པར་མ་ཟད། རེབ་ཅིག་ཆང་འཐུངས་ནས་གཞན་དང་རྡུང་རེས་བརྒྱབ་
པས། སྤྱི་བདེ་ཅུས་ཀྱིས་ཟླ་གཅིག་རིང་ལ་བཙན་འགོག་བྱས།
དབང་རྒྱལ་ནི་དེ་ལས་ལྡོག་སྟེ་བྱ་བར་ཞུགས་མ་ཐག་རི་གྲོང་ནས་ཨ་མ་་་་་
རང་གི་ཤག་ཏུ་བསུས་ཏེ་ཞབས་ཏོག་སྲི་ཞུ་ཐང་ལྷོད་མེད་པར་བསྒྲུབས་ཤིང་།
མི་རིགས་སློབ་གསོའི་ལས་དོན་ཐད་འབད་བརྩོན་ལྷོད་མེད་བྱས་པས་དགེ་སློབ་
ཚང་མའི་གོང་བཀུར་ཐོབ། ཡིན་ནའང་ཟླ་བཟང་གི་ད་ལྟའི་སྤྱོད་ལམ་རྣམས་
གཞན་གྱི་ངག་ལས་ཐོས་ཐེངས་རེར་འདུག་མི་བཟོད་པར་གྱུར་འགྲོ། ཁོའི་
སེམས་ལ་གལ་ཏེ་ཚེ་སྐྱིད་དང་རང་གི་བར་བརྩེ་དུངས་འདི་བྱུང་མེད་ཚེ་ཟླ་་་་་
བཟང་ཚད་འདིར་ལྷུང་མི་སྲིད་ལ། ཁོ་སྔ་མོ་ནས་མི་རིགས་དཔལ་འབྱོར་གོང་
དུ་སྤེལ་པའི་ཁེ་ལས་པ་ཆུང་ངུ་ཞིག་ཏུ་གྱུར་ཡོད་ངེས་སྙམ། དེ་བས། དབང་
རྒྱལ་ཆེད་དུ་ཐེངས་གཉིས་ལ་ཟླ་བཟང་འཚོལ་དུ་སོང་ནའང༌། ཟླ་བཟང་གིས་
ངོ་མི་ཤེས་པ་ལྟར་ཁ་ཡ་མི་བྱེད་པར་མ་ཟད། ཚིག་མཚོན་སྣ་ཚོགས་བཏབ་
འོངས་པས་འུ་ཐུག་བཞིན་ཕྱིར་མི་ལྡོག་ཀ་མེད་བྱུང…
ཉིན་འགའི་སྔོན་ལ། རྫོང་སློབ་གསོ་ཅུས་ཀྱིས་གློ་བུར་བའི་བརྡ་ཐོ་ཞིག་
བཏང་ཡོང་ནས། དབང་རྒྱལ་གོང་རིམ་གྱི་བཀོད་སྒྲིག་ལྟར་འཇར་པན་དུ་སློབ་
28



དྲིན་ལན་དང་བརྩེ་དུངས།
གཉེར་ལ་འགྲོ་དགོས་པ་དང་། སློབ་ཡོན་མང་ཆེ་བའང་གཞུང་ནས་འགན་
ཁུར་རྒྱུ་གཏན་ཁེལ་བྱས་ཟིན་ཟེར་བས། དེ་ནི་སློབ་སྦྱོང་ལ་སྐོམ་པས་ཆུ་འདོད་
ལྟར་རེ་བའི་དབང་རྒྱལ་ལ་མཚོན་ན་བཀྲ་ཤིས་པའི་འཕྲིན་བཟང་ཞིག་ཡིན་་་་་་་
པར་བརྟེན། གོ་སྐབས་དེ་ཉིད་དམ་འཛིན་བྱས་ཏེ་ཕྱི་རྒྱལ་ལ་འགྲོ་བའི་གྲ་སྒྲིག་
གི་ལས་ཀ་ཡོད་ཚད་ལེགས་པར་བསྒྲུབས། དྲང་མོར་བཤད་ན་ད་ནངས་མེ་
འཁོར་ལ་འབུད་དུས་ཀྱང་དབང་རྒྱལ་གྱིས་རང་ཉིད་ལ་སྐལ་བཟང་འདི་འདྲ་་་
ཞིག་འཐོབ་ཏུ་འཇུག་མཁན་དེ་སུ་ཡིན་པ་གསལ་བོ་ཤེས་མེད་ལ། ཉིན་ཐོ་འབྲི་
དེབ་དེ་ཟླ་བཟང་གི་ལག་ཏུ་ཇི་ལྟར་སོང་ཚུལ་དང་། ཚེ་སྐྱིད་ཀྱིས་ཉིན་ཐོ་འབྲི་
དེབ་སྟེར་བ་མཐོང་འཕྲལ་གདོང་ལ་འཛུམ་ལང་དགོས་དོན་སོགས་གཅིག་ཀྱང་་
མི་ཤེས་པར་ཡོད་ཚད་གབ་ཚིག་ཇི་བཞིན་ཁེལ་ཐུབ་མེད། དོན་དམ་དུ་མཐར་
ཕྱིན་དགོང་ཚོགས་ཀྱི་སྐབས་སུ་ཡིད་སྐྱོ་བའི་དོན་དེ་བྱུང་རྗེས། ཚེ་སྐྱིད་ཀྱིས་
དོན་དེ་གསལ་བཤད་བྱ་ཆེད་རང་སེམས་ཀྱི་གསང་བ་བཀོད་ཡོད་པའི་ཉིན་ཐོ་་་
འབྲི་དེབ་དེ་གསང་བའི་ཚུལ་དུ་ཟླ་བཟང་གི་དཔེ་ཆའི་བར་ལ་བཞག ལོ་
གཅིག་འགོར་པའི་ཉིན་ཞིག་གི་ཞོགས་པར། ཟླ་བཟང་གིས་ཉིན་ཐོ་འབྲི་དེབ་དེ་
མཐོང་ནས་ཞིབ་ལྟ་བྱས་པས། དོན་གྱི་ངོ་བོ་གསལ་བར་རྟོགས་སོང་བ་དང་
བསྟུན་ནས། དབང་རྒྱལ་ལ་བཅངས་པའི་ཞེ་སྡང་དང་ཁོང་ཁྲོའི་མེ་ལྕེ་རིམ་གྱིས་
ཞི་བའི་དུས་མཚུངས་སུ། དོན་མེད་ཀྱི་ཧོལ་རྒྱུག་དང་སྐད་ཅིག་གི་ཞེ་སྡང་གིས་
རང་ཉིད་ཀྱི་སྤུན་མཆེད་དང་འདྲ་བའི་གྲོགས་པོར་ཉེས་འགེལ་བྱས་སོང་སྙམ་་་
སྟེ་འགྱོད་པ་དྲག་པོ་སྐྱེས། ཟླ་ཕྱེད་ལྷག་གི་སྔོན་དུ། ཕྱི་རྒྱལ་ལ་སློབ་གཉེར་དུ་
འགྲོ་མཁན་བཀོད་སྒྲིག་བྱེད་པའི་ཡིག་ཆ་ཞིག་ཡོང་འདུག་ཟེར་བ་གོ་འཕྲལ། ཟླ་
ན



ཁ་སང་གི་རྨི་ལམ།
བཟང་གིས་རང་གི་གྲོགས་པོ་དབང་རྒྱལ་ལ་ངེས་པར་གོ་སྐབས་འདི་བརྩོན་་་་་་་
ལེན་བྱས་ཏེ། རང་གིས་དེ་སྔོན་བསགས་པའི་ཉེས་པ་ཡོངས་སུ་འདག་པར་བྱེད་
དུ་འཇུག་དགོས་སྙམ་སྟེ་ཡར་རྒྱུག་མར་རྒྱུག་བྱས་པར་བརྟེན། བསམ་དོན་
མཐའ་དག་ཡིད་བཞིན་དུ་མངོན་གྲུབ་བྱུང༌། །
སྐབས་དེར། དབང་རྒྱལ་གྱི་མིག་ཟུང་ལས་ཤེས་མེད་ཚོར་མེད་ངང་མུ་
ཏིག་ལྟ་བུའི་མཆི་མའི་ཐིགས་ཕྲེང་འགའ་ལག་ཏུ་བཟུང་བའི་ཉིན་ཐོ་འབྲི་དེབ་་་
དེའི་སྟེང་དུ་ཐོར་སོང་།
འདི་ནི་སྐྱོ་བ་མ་ཡིན་དགའ་བ་ཡིན། འདི་ནི་སྐྲག་པ་མ་ཡིན་དཔའ་བ་
ཡིན། །
འདི་ནི་དོན་ངོ་མར་གངས་ཅན་པའི་སྐྱེས་ཕོ་རབ་ཅིག་གི་རྣམ་དག་གི་བླ་་་
སྲོག་ལས་བརྡོལ་པའི་དྭངས་གཙང་ལྷད་མེད་ཀྱི་མིག་ཆུ་ཡིན་ལ། ཕ་མེད་བུ་
ཕྲུག་ཅིག་གིས་ལས་དབང་ལ་འཐབ་རྩོད་བྱས་པའི་བརྒྱུད་རིམ་ཁྲོད་བཞུར་བའི་
བརྩེ་དུངས་ཀྱི་མིག་ཆུ་ཐོག་མའང་ཡིན། །
“སྐུ་མགྲོན་ལགས། བཞེས་པ་ཞིག་དགོས་སམ།” མེ་འཁོར་ཞབས་ཞུ་
མ་ཞིག་གིས་རྒྱ་སྐད་ཀྱིས་དེ་ལྟར་དྲིས་བྱུང་བས། དབང་རྒྱལ་གྱིས་མྱུར་དུ་་་་་
གདོང་གི་མིག་ཆུ་ཕྱིས་ནས་མགོ་བོ་ཡར་ལ་དགྱེ། མེ་འཁོར་ནི་སྔར་བཞིན་་་་་་་
ཡངས་པའི་ནོར་འཛིན་ཁྱོན་ན་རྔམ་སྟབས་ཀྱིས་མདུན་ནས་མདུན་དུ་སྐྱོད་་་་་
བཞིན་གདའ…



བར་དོར་འཁྱམས་པའི་ཁེར་རྐྱང་གི་རྣམ་ཤེས།
བར་དོར་འཁྱམས་པའི་ཁེར་རྐྱང་
གི་རྣམ་ཤེས།
དང་པོ། ང་ཤི་སོང་།
ང་ཤི་སོང་། ང་ངོ་མ་ཤི་སོང་། འཇིག་རྟེན་འདིའི་ཡོད་ཚད་ཀྱི་ཡོད་ཚད་
ལ་ཞེན་ཆགས་སྐྱེ་ཞོར། འཇིག་རྟེན་འདིའི་ཡོད་ཚད་ཀྱི་ཡོད་ཚད་ལ་སྡང་སེམས་
སྐྱེ་ཞོར…
འཆི་བ་ནི་ནང་བསྟན་པས་གསུངས་པའི་ཚེ་སྔ་ཕྱི་བརྗེ་བའི་གོ་རིམ་དེ་་་་་
ཡིན་ནམ། ཡང་ན་ཕྱི་རོལ་རྒྱང་འཕེན་པའི་མར་མེ་རླུང་གིས་བཅིལ་འདྲའི་ངང་
ཚུལ་དེ་ཡིན། གང་ལྟར་ང་ལ་མཚོན་ན་འཆི་བ་ནི་རྨི་ལམ་དང་འདྲ་ཞིང་། དེ་
ཡང་ཅི་འདྲའི་གསལ་ཐག་ཆོད་པའི་རྨི་ལམ་ཞིག་རེད་ཨང་།
བདག་གིས་རང་གི་དབུགས་རྒྱུན་རྟ་རྔ་འདྲ་བོ་ཇི་ལྟར་ཆད་པའི་སྐོར་་་
འཆད་རྒྱུ་མི་འདུག་མོད། བློ་རྣལ་ལ་ཕབ་ཅིང་མིག་ཆེ་རུ་བགྲད་ནས་བལྟས་
དུས། བདག་གི་ཡུལ་མི་གཉེན་ཉེ་དང་བཅས་པའི་མི་མང་བོ་ཞིག་གྲོག་ཚང་



ཁ་སང་གི་རྨི་ལམ།
བརྡོལ་པ་ལྟར་འདུ་ལོང་ཡུན་རིང་བྱས་ཤིང་། སྐྱི་གཡའ་བའི་ངུ་ངག་དང་
འཁྱག་སིབ་སིབ་ཀྱི་མིག་ཆུ་འབོ་བཞིན་བདག་གི་བེམ་པོ་དལ་བ་དལ་བུར་དུར་་
ཁྲོད་དུ་བསྐྱལ་པ་མཐོང་། ཡུད་ཙམ་ནས་མདོ་དབུས་མཐོ་སྒང་གི་ཤ་ལ་རྔམ་
པའི་རྒོད་པོའི་ཁྱུ་ཚོགས་ནག་ལོང་ལོང་འཕུར་འོངས་ཤིང༌། སྐད་ཅིག་ཙམ་ལ་
བདག་གི་ཤ་སྣག་བྱིར་དམར་འདྲ་བ་དམ་གཅོད་དང་དུམ་གཅོད་བྱས་ནས་་་་་
ཁྱུར་མིད་བྱེད་པ་དང་། ཚིལ་དཀར་ཞོ་གསར་ལྟ་བུ་ལབ་པ་དང་ལེབ་པ་བྱས་
ནས་ཧབ་ཀྱིས་ཐུག་པ་འཐུང་འཐུང་བྱས་རྗེས། རེ་རེ་བཞིན་དགྱེ་སྒུར་མི་ཐུབ་
པའི་དཔོན་པོ་རུལ་སུངས་པ་དག་དང་འདྲ་བར་གཡས་འཁྱོར་གཡོན་འཁྱོར་་་་
བྱེད་བཞིན་རྒྱང་དུ་ཡལ། ཤུལ་དུ་ལུས་ཡོད་པ་ནི་རུས་ཆག་ཐན་ཐུན་ཙམ་དང་
གཡག་རྔ་ལྟར་རིང་ཞིང་འཛིངས་པའི་སྐྲ་ལོ་ཁོ་ན་རེད། ས་རྡུལ་གྱིས་སྦགས་
པའི་སྐྲ་ལོ་རིང་བོ་དེའང་ཇ་ཡུན་ཙམ་གྱི་རྗེས་སུ་གྲང་རླུང་གི་གཡབ་མོར་་་་་་་་་
བསྡོངས་ནས་ཕྱོགས་བཞི་མཚམས་བརྒྱད་དུ་འཕུར་སོང་། ཀྱེ་མ་ཀྱི་ཧུད། ངས་
ད་གཟོད་འཇིག་རྟེན་དཀར་ངོགས་ནས་རང་ལུས་རྨེག་མེད་དུ་གྱུར་པ་ཚོར།
ངས་ད་གཟོད་འཇིག་རྟེན་གྱི་ངོ་བོ་མི་རྟག་པ་ཡིན་པ་རྟོགས། དོན་དམ་དུ་
འཇིག་རྟེན་མི་རྟག་པ་ཡིན་པ་ད་ལྟ་མ་གཏོགས་མ་ཤེས་པ་ག་ལ་ཡིན། དུས་
རབས་ཉི་ཤུ་པའི་དུས་མགོར་གྲྭ་སྨྱོན་ཞིག་གིས《མི་རྟག་འཆི་བ་དྲན་པའི་གསུང་
མགུར》ལེན་སྐབས་ཀྱི་སེམས་ཁམས་བཞིན་དུས་སྐབས་དེར་བདག་ལའང་ཚོར་་་
རྟོགས་གཏིང་ཟབ་མོ་ཞིག་བྱུང་སོང་། དྲང་མོར་བཤད་ན་ཉམ་ཐག་གི་འགྲོ་བ་
རྣམས་ལས་ཟང་ཟིང་གི་འཁོར་བར་ཞེན་ཆགས་མེད་པ་ཞིག་དང་། ངོ་མཚར་
གྱི་མི་ཚེ་ལ་འཁྲེང་སེམས་མི་འཛིན་མཁན་ཞིག་ག་ལ་ཡོད། དེ་བས་ཡོད་ཚད་ཀྱི་
ཐོ



ག
ངག་?
བར་དོར་འཁྱམས་པའི་ཁེར་རྐྱང་གི་རྣམ་ཤེས།
ཡོད་ཚད་ལ་གྱེས་ཕྱག་འབུལ་རན་པའི་དུས་དེར། བདག་ལ་སྨྲེང་སྐྱོའི་ན་ཟུག་
ལྗིད་མོ་ཞིག་ཡོད་པ་ཀུན་ལ་གསལ་བཤད་བྱེད་མི་དགོས་སྙམ།
ཞིབ་འདང་རེ་བརྒྱབ་ན་ད་ལྟ་བདག་ལ་ཅི་ཡང་མེད་སོང་བའང་མིན་ཏེ།
ད་དུང་ལ་རྒྱའི་ཆེད་དུ་མ་ཞིག་ཅིང་དྲང་བདེན་གྱི་ཆེད་དུ་མ་ཉམས་པའི་དྭངས་
གཙང་གི་རྣམ་ཤེས་དེ་ལྷག་ཡོད་པ་མ་ཡིན་ནམ། བདག་ཤི་བ་ནས་ཉིན་ཞག་ཞེ་
དགུའི་རིང་ལ་ངའི་སྦྲང་མ་དང་འདྲ་བའི་ཁེར་རྐྱང་གི་རྣམ་ཤེས་ཕྲ་མོ་དེ་འཕུར་
གྱིན་ལྡིང་བཞིན་སའི་གོ་ལའི་མཁའ་དབྱིངས་ཧྲིལ་བོར་ལྡིང་སྐོར་ཞིག་བརྒྱབ།
དེ་ནི་བདག་གིས་གསོན་དུས་ནས་སྒྲུབ་མ་ཐུབ་པའི་རེ་བ་ཞིག་ཡིན། འཇིག་
རྟེན་ནི་ངོ་མ་འཇིག་རྟེན་རང་རེད། མི་རེ་རེས་ནང་དོན་མི་འདྲ་བའི་མི་ཚེའི་
ཟློས་གར་རེ་འཁྲབ་བཞིན་འདུག་ལ། མི་རེ་རེས་གདངས་འགྲོས་མི་མཚུངས་
པའི་མི་ཚེའི་གླུ་དབྱངས་རེ་ལེན་བཞིན་འདུག།
མི་ནི་མ་གཞི་ནས་གནམ་བསྐོས་ཀྱི་འཁྲབ་སྟོན་པ་རེད་ཨང་། དགའ་སྤྲོ་
དང་སྐྱོ་སྡུག རྒྱལ་ཁ་དང་ཕམ་ཁ་གང་ཡིན་རུང་འཚོ་འདོད་ཀྱི་སྙིང་སྟོབས་ལ་
ཉམས་པ་མེད་ན། ཟློས་གར་འཁྲབ་ཀྱང་ཆོག་ལ་གླུ་དབྱངས་བླངས་ཀྱང་རུང་། །
ཚང་མ་གསེར་འོད་ལམ་ལམ་འཚེར་བའི་མི་ཚེའི་བརྒྱུད་རིམ་ཞིག་ལ་བརྩིས་
ཆོག་ཨང་།
ཉིན་ཞག་ཞེ་དགུའི་རྗེས་ནས་བདག་གི་རྣམ་ཤེས་ཕྲ་མོ་འདིའང་བསམ་་་་་
དབང་དྲན་དབང་མེད་པར་ཆར་གྱིས་བདས་ཤིང་རླུང་གིས་ཁུར་ནས་ཕྱི་མའི་་་
འཕྲང་ལམ་རིང་མོ་བརྒྱུད་མགོ་བརྩམས།
སྙིང་ཉེ་བའི་གྲོགས་པོ་ལགས། ངག་རྒྱུན་དུ་གཟུགས་མེད་ཀྱི་རྣམ་ཤེས་



ཁ་སང་གི་རྨི་ལམ། -
ཞེས་འབོད་པས། བདག་གིས་ད་ལྟའི་བར་དུ་རྣམ་ཤེས་ནི་དངོས་སྟོབས་ལས་མ་
བྱུང་བའི་ལྐོག་གྱུར་གྱི་ཤེས་པ་གང་རུང་ཞིག་ཡིན་པར་རློམ་ཡོད། ཡིན་ནའང་
ད་ལྟ་ཕྱི་མའི་འཕྲང་ལམ་རིང་མོ་བརྒྱུད་སྐབས། རྣམ་ཤེས་ཞེས་པ་དངོས་སྟོབས་
ལས་བྱུང་བར་མ་ཟད། ཤ་ཁྲག་གདོས་བཅས་ཀྱི་ཕུང་བོ་དང་འཇམ་རྩུབ་ཡང་
ལྕིའི་ཚོར་བས་ཟིན་པའི་ལུས་ཅན་ཞིག་ཀྱང་ལོས་ཡིན་འདོད་དེ། གལ་ཏེ་རྣམ་
ཤེས་ནི་ཤེས་པ་སྟོང་བ་ཞིག་ལས་ཤ་ཁྲག་གི་ལུས་ཤིག་མེད་ཚེ། གཤིན་རྗེའི་
ཁྲིམས་ར་རུ་ལས་མཁན་ཨ་བ་གླང་མགོ་སོགས་ཀྱིས་སྡིག་ཅན་ལ་ཁྲིམས་གཅོད་་་
བྱེད་སྐབས་སྟ་རེས་གང་ལ་སྣུན། སོག་ལེས་ཅི་ཞིག་གཏུབ། དེ་བས་བདག་གིས་
ལན་ཆགས་ཀྱི་རྣམ་ཤེས་འདི་ད་ལྟ་ཕྱི་མའི་ཡུལ་དུ་ལན་ཆགས་ཀྱི་ཉེས་རྡུང་་་་་་
གཟེད་སྤྱད་ཕུང་བོ་ཞིག་ལ་བརྟེན་ནས་འགྲོ་བཞིན་ཡོད་པ་གསལ་བོར་རྟོགས།
འདི་ལྟར་ཚེ་འདི་ཕྱི་གཉིས་ཀར་བདག་གིས་ལུས་དང་རྩ་བ་ནས་བྲལ་པའི་རྣམ་་
ཤེས་ཞེས་པ་ཞིག་དང་ལེན་བྱེད་མ་ཐུབ། གལ་ཏེ་གཉིད་པའི་སྐབས་སུ་རྨི་ལམ་
དུ་རྒྱུ་བཞིན་པ་དེ་ནི་གཟུགས་མེད་ཀྱི་རྣམ་ཤེས་ཡིན་ཟེར་ན། བདག་ནི་སྔོན་
ཆད་གཉིད་པར་དགའ་ཞིང་རྨི་ལམ་ཤིན་ཏུ་མང་བའི་མི་ཞིག་ཡིན་པས།
མཚམས་རེར་རྨི་ལམ་གྱི་ནང་དོན་རང་གི་འདོད་པ་ལྟར་བཀོད་སྒྲིག་བྱེད་ཐུབ། །
གལ་སྲིད་ད་ལྟ་བར་དོ་ཁམས་འདི་ནས་རང་གི་ཡིད་ཀྱི་རྣམ་པར་ཤེས་པ་འདིའི་
འགྲོ་འདུག་ལས་དབང་ལ་ཁ་ལོ་སྒྱུར་ཐུབ་ན་ཅི་འདྲའི་དགའ་འོས་པ་ཞིག་རེད་་
ཨང་། དྲང་མོར་བཤད་ན་སྐྱེ་བོ་སུ་ཞིག་གིས་རང་གི་རྣམ་ཤེས་གར་འགྲོ་གར་
འདུག་ལ་ཚོད་འཛིན་བྱེད་ཐུབ་ན། མི་དེ་ངེས་པར་ཤ་རེར་ནུབ་ཕྱོགས་བདེ་བ་
ཅན་ལ་སྐྱོད་ངེས། རྒྱུ་མཚན་ནི་འཇིག་རྟེན་འདིའི་འགྲོ་བ་ཐམས་ཅད་བདེ་བའི་



བར་དོར་འཁྱམས་པའི་ཁེར་རྐྱང་གི་རྣམ་ཤེས།
དོན་དུ་འབད་པ་ལས་བསམ་བཞིན་དུ་སྡུག་བསྔལ་དང་དུ་བླངས་ནས་དམྱལ་་་་
བར་འགྲོ་མཁན་ག་ལ་ཡོད།
ངག་རྒྱུན་དུ་གནའ་སྔ་མོ་ཞིག་ལ་སྟོང་ཉིད་རྟོགས་པའི་སྤྲེལ་རྒྱལ་དང་གེ་་་
སར་རྒྱལ་པོ་གཉིས་དམྱལ་བའི་ཡུལ་དུ་གཟིགས་མོར་ཕེབས་མྱོང་ཟེར། གལ་
སྲིད་གཏམ་དེ་བདེན་ན་ཁོང་རྣམ་པ་གཉིས་ཀར་འགྲན་ཟླ་བྲལ་པའི་མཐུ་ནུས་་་
ཡོད་པས་ཡིན། ང་ལའང་ཁོང་རྣམ་པའི་ངོ་མཚར་དགུ་འགྱུར་གྱི་རྩལ་དེ་འདྲ་
ཡོད་ན་དམྱལ་བར་སྐྲག་དགོས་དོན་ཅི་ཡོད། གང་ལྟར་འཇིགས་སུ་རུང་བའི་
དམྱལ་བ་དེ་དྲག་པོའི་རྩལ་གྱིས་གནོན་ཐུབ་པ་ཞིག་ཡིན་ན་དེ་འདྲའི་ཧ་ལས་་་་
དོན་ཡང་མི་འདུག་སྙམ། ད་ལྟ་བདག་གི་ལན་ཆགས་ཀྱི་རྣམ་ཤེས་འདི་སུ་ཞིག་
གིས་རྒྱབ་ནས་དེད་ཅིང་མདུན་ནས་འཁྲིད་བཞིན་པ་ལྟར་རང་དབང་ཉག་ཙམ་
ཡང་མེད་པར་དཀའ་ཚེགས་ཀྱི་ངང་ནས་མདུན་དུ་བསྐྱོད། མིག་ལམ་དུ་གློག་
དམར་ལམ་ལམ་འཁྱུག་པ་དང་རྣ་ལམ་དུ་ཆར་སྒྲ་ཤག་ཤག་གྲག སྙིང་ཉེ་བའི་
ཀློག་མཁན་ཚོ། དོན་དམ་དུ་ང་འགྲོ་ས་དེ་ཐལ་མདོག་གི་དམྱལ་བའི་ཡུལ་ཡིན་
ནམ་ལྗང་མདོག་གི་བདེ་བ་ཅན་ཡིན། བདག་ད་ལོ་ཕོ་ལོ་ཉེར་གཅིག་ལ་བུད་མ་
ཐག་ཡིན། བཤད་མི་ཤེས་པའི་རྒྱུ་རྐྱེན་དུ་མས་ངས་རང་སྲོག་རང་གིས་མི་
གཅོད་ཀ་མེད་བྱུང་། བདག་ནི་ན་གཞོན་ཝེ་ཐེ་བཞིན་བུད་མེད་ཀྱི་དོན་དུ་
ལྕེབས་པ་མིན་ལ། གཤེད་མ་ཞི་ཐི་ལི་བཞིན་ནག་ཉེས་ཀྱི་ཁྲིམས་ཆད་ལ་གཡོལ་
ཆེད་རང་སྲོག་བཅད་པའང་མིན།
བདག་ཤི་ཚུལ་ནི་ལྷིང་འཇགས་ཤིག་ཡིན་ཏེ། ངས་རང་སྲོག་བཅད་པར་
ཀུན་གྱིས་བཀུར་བཞིན་པའི་སྐྱེས་བུ་དམ་པ་ཞིག་གཤེགས་པ་ལྟ་བུའི་སྤྱི་ཚོགས་་་
35



ཁ་སང་གི་རྨི་ལམ།
ཀྱི་གཡོ་འགུལ་མེད་ལ། བླ་མེད་ཀྱི་མཁས་དབང་གཤེགས་པ་ལྟ་བུའི་མི་རིགས་
ལ་གྱོང་གུད་ཀྱང་མེད་པར། གདོད་མ་ནས་བདག་དང་ལས་འབྲེལ་གྱི་རྨུ་ཐག་
གཅིག་ལ་བརྒྱུས་པའི་དྲིན་ཆེན་ཕ་མ་ཟུང་ལ་སྐྱོ་སྡུག་གི་མིག་ཆུ་བསླངས་པ་ཁོ་་་
ན་ལགས།
ཕྱིར་འདང་བརྒྱབ་ན་དོན་ངོ་མར་བདག་གིས་ཀྱང་ཕོ་ལོ་ཉེར་གཅིག་གི་མི་
ཚེའི་ལམ་ཕྲན་སྟེང་རང་ཚོད་ཀྱིས་ཏིན་ཞའོ་ཕིན་བཞིན་མི་རིགས་འདིའི་ལས་་་་
སྐལ་བཅོས་སྒྱུར་བྱེད་པར་སེམས་ཁུར་བྱས་མྱོང་ལ། བདེན་དོན་གྱི་ཆེད་དུ་ཨུ་
ཚུགས་ཀྱིས་འཐབ་རྩོད་བྱས་པས། ཁོར་ཡུག་ཆུང་ཆུང་ཞིག་ནས་དགེ་འདུན་
ཆོས་འཕེལ་བཞིན་སྨྱོན་པའི་མཚན་ཉིད་ཀྱང་བླངས་མྱོང་། བོད་ཀྱི་ཁ་དཔེར
“ སྐྱེས་ཕོ་རབ་ཅིག་ལ་མཚོན་ན། ས་གར་སོང་ཞེ་ན་འདིར་སོང་ཞིག་དང་། ལས་
ཅི་བྱས་ཞེ་ན་འདི་བྱས་ཤིག” ཟེར་བ་བཞིན་འཇིག་རྟེན་འདིར་རྐང་རྗེས་དང་་་་
ལག་རྗེས་གང་རུང་ཞིག་འཇོག་འདོད་ཡོད་མོད། འཇོག་མ་ཐུབ་པར་མ་ཟད།
བར་ཐག་དང་བར་ཐག་གིས་གཞུས་པའི་ཚ་བེར་བེར་གྱི་ཕམ་ཁའི་འགྲམ་ལྕག་་་
ཐེངས་མང་ཉོ་དགོས་བྱུང༌། བདག་ནི་མ་གཞི་ནས་ཟས་ཟ་བ་དང་མི་གཙང་བ་
འདོར་བའི་ལས་ཁོ་ན་མ་གཏོགས་མི་ཤེས་པའི་ས་འབུ་ནག་རིང་བྱེད་འདོད་་་་་
མེད། མིང་དོན་མཚུངས་པའི་མི་ཞིག་བྱེད་ཆེད་དང་། ཡང་ན་རང་གི་ཚེ་སྲོག་
གི་རིན་ཐང་མངོན་འགྱུར་བྱེད་ཆེད་འཆི་བ་དང་དུ་ལེན་དགོས་བྱུང་། ཡོད་
ཚད་དཀར་མདོག་ལ་དགའ་ཞིང་རབ་དཀར་ཁ་བའི་ཞིང་ཁམས་ན་འཚོ་བའི་
བོད་པ་འདི་ཚོ་ཡང་ས་སེར་མཐོ་སྒང་ནས་མཆེད་ཅིང་སེར་མདོག་བླ་མེད་དུ་་་་
བཀུར་བའི་མ་ཧཱ་ཙི་ནའི་མི་རིགས་བཞིན། འདས་ཟིན་པའི་མེས་པོ་ལྷ་རུ་
36



བར་དོར་འཁྱམས་པའི་ཁེར་རྐྱང་གི་རྣམ་ཤེས།
བསྒོམས་ཤིང་། འདས་ཟིན་པ་ཐམས་ཅད་རླབས་ཆེན་དུ་བརྩིས་པས། བདག་
གིས་རང་སྲོག་བཅད་ནས་འདས་ཟིན་པའི་དཔུང་ཁག་ཏུ་ཞུགས་པ་ཡིན། མ་
འོངས་པའི་དུས་ཤིག་ན་གཞུང་དྲང་གི་བུ་རབས་ཚ་རྒྱུད་ལ་ལས་བདག་ཀྱང་་་་་་
ཡུལ་ལྷ་གཞི་བདག་གང་རུང་ཞིག་ལ་བརྩིས་ནས་མཆོད་བཀུར་བྱེད་ཀྱང་སྲིད།
སྐབས་དེ་དུས་ངས་རང་ནུས་ཅི་ཡོད་བཏོན་ནས་ཁོ་ཚོར་མགོན་སྐྱབས་བྱས་་་་་་
ནས། དད་ལྡན་དེ་དག་གི་དད་པའི་ཐོབ་གྲངས་ཐིག་ལེ་དང་མཚུངས་སུ་མི་
འཇུག་ཁོ་ཐག་ཡིན། མི་བསམ་ཤེས་སྐོར་ཞིག་གིས་ངས་འདི་ལྟར་རང་སྲོག་
བཅད་པ་ནི་འདང་རྒྱག་མི་ཤེས་པའི་གླེན་ཕྲུག་ཅིག་གི་རང་རྟགས་ཡིན་པས།
རང་ཉེས་རྡོ་ལོག་དང་ཕ་མའི་ཞབས་འདྲེན་ལ་སོགས་ཁ་ལ་གང་བྱུང་གིས་་་་་་་
སྡིགས་མོ་བྱེད་སྲིད་མོད། དོན་དམ་དུ་བདག་གི་སེམས་ངལ་གྱི་ཁུར་བོ་འདི་ཁོ་
ཚོའི་གཉའ་ལ་དགལ་བའི་དབང་དུ་བཏང་ན། ཞག་གཅིག་གི་རིང་ཁོ་ཚོའི་
གནག་སྣུམ་གྱི་སྐྲ་ལོ་ཁ་བའི་མདངས་སུ་འགྱུར་འགྲོ། བདག་གི་ལན་ཆགས་དང་
བདག་གི་ན་ཟུག་ལ་ད་ལྟའི་བར་སྐྱེ་འགྲོ་སུ་ཞིག་གི་སྙིང་རྗེ་དང་གདུང་སེམས་་་་
ཐོབ་མ་མྱོང་བས། ཆུ་ནང་ལ་རུལ་བསེར་བཏང་འདྲའི་སྐད་ཆ་དེ་དག་ལ་
བདག་གིས་ཁ་ཡ་བྱེད་དགོས་དོན་ཅི་ཡོད། །
ཡིན་ནའང་ང་ལ་ད་དུང་འཇིག་རྟེན་གྱི་སྐྱེ་འགྲོ་ཀུན་དང་། ལྷག་པར་སྙིང་
ཉེ་བའི་ཀློག་མཁན་དག་ལ་སེམས་གཏམ་ཞིབ་མོར་གླེང་འདོད་ཡོད། ད་ལྟ་ང་
ནི་བར་དོར་འཁྱམ་བཞིན་པའི་ཁེར་རྐྱང་གི་རྣམ་ཤེས་ཤིག་ཡིན་ལ། རང་གི་
གར་འགྲོ་གར་འདུག་གི་ལས་དབང་ལ་ཚོད་འཛིན་བྱེད་མི་ཐུབ་ཀྱང་། ཕྱིར་
དྲན་དང་བསམ་གཞིག་གི་བློ་ནུས་སྔོན་ཆད་བཞིན་ཅུང་ཙམ་ཡང་ཉམས་མི་་་་་་
37



ཁ་སང་གི་རྨི་ལམ།
འདུག་པས་སེམས་ཁོང་གི་སྡུག་བསྔལ་ཕྱི་རུ་དབོ་འདོད། ཐ་ན་བདག་གི་སྐད་
ཆ་འདིར་ཉན་ཤེས་མཁན་དང་ཉན་འདོད་མཁན་གཅིག་ལས་མེད་ཀྱང་ངས་་་་
སྔར་བཞིན་བརྗོད་འདོད་དེ། འདི་ནི་རྫོགས་རྒྱུ་མེད་པའི་མིའི་རིགས་འཕེལ་
འགྱུར་གྱི་གཏམ་རྒྱུད་རིང་མོ་ཞིག་ཡིན། གནའ་ནས་ད་ལྟའི་བར་དུ་ང་འདྲའི་
ཁེར་རྐྱང་གི་རྣམ་ཤེས་སྐོར་ཞིག་གིས་འཕེལ་འགྱུར་གྱི་གཏམ་རྒྱུད་གླེང་བཞིན་་་་
ཡོང་ལ། ཁྱེད་ཅག་དང་འདྲ་བའི་གཞུང་དྲང་གི་ཉན་མཁན་སྐོར་ཞིག་གི་ཡིད་
དབང་བཀུག་ནས་སོང་བ་ཡིན། །
དོན་དམ་དུ་བདག་འདི་ལྟར་ལྔ་ལམ་དུ་ཆས་པ་ནི་ཁོར་ཡུག་དང་སྤྱི་་་་་་
ཚོགས་ཀྱི་བཀའ་ལས་རང་འདོད་ལྟར་བསྒྲུབས་པ་གཏན་ནས་མིན། འདས་
པའི་དུས་ཀྱི་མཚར་སྡུག་ཁོ་ནར་དུངས་པའི་ཡུལ་མི་ཚོའི་ལས་དབང་དུས་ཀྱི་་་་་
འཕེལ་འགྱུར་དང་བསྟུན་ནས་རི་གཟར་རྦབ་ཆུ་ཇི་བཞིན་ཐུར་ནས་ཐུར་དུ་་་་་
འབབ། ཉམ་ཐག་དང་གཞུང་དྲང་གི་ཁོ་བོས་རྗེས་སུ་ལུས་པའི་རྦབ་ཆུའི་འབབ་
སྟངས་བཟློག་པར་འདོད་ལ། དྲག་ཏུ་བཞུར་བའི་ལོ་རྒྱུས་ཀྱི་བཞུར་རྒྱུན་བརྗེ་
བར་འདོད། ཡིན་ནའང་སུ་ཞིག་གིས་བརྗེ་ཐུབ་བམ། བདག་གིས་འདི་ལྟར་
རང་གིས་འཁུར་མི་ཐུབ་པའི་འགན་འཁྲིའི་ཕ་བོང་ལ་ཤི་འཐམ་རོ་འཐམ་བྱས་་་
མོད། བདག་གི་ཤ་ཉེ་སྤུན་ཟླ་ལ་སོགས་པས་གདོང་ལ་ཁྲེལ་འཛུམ་ཞིག་ལངས་
ནས་འདུག་པ་ལས་ཁོ་བོར་རོགས་རམ་བྱེད་རྩིས་མ་བྱས། དྲང་མོར་བཤད་ན་
ཁོ་ཚོས་རོགས་རམ་བྱེད་མི་ཐུབ་པ་དང་། བྱེད་མི་སྲིད་པ། བྱེད་མི་ཤེས་པ་
བཅས་ནི་བདག་གིས་རྟོགས་ཡོད་པས་ལེ་བདའ་དང་འཁང་ར་ཅི་ཡང་མེད།
ལོ་ངོ་སྟོང་ཕྲག་རིང་བརྗེ་མ་ཐུབ་པའི་སློག་ཧྲུལ་ལ་རུལ་དྲི་འཐུལ་ཞིང་།
3•



བར་དོར་འཁྱམས་པའི་ཁེར་རྐྱང་གི་རྣམ་ཤེས།
མི་རབས་ནས་མི་རབས་བརྒྱུད་པའི་དད་པར་ཚི་དྲེག་གིས་ཟིན། ད་དུང་
མཛངས་མི་རུ་ལས་སྐྱེས་ཀྱི་ཐོང་བཤོལ་རྙིང་བ་དེ་ཞིང་ཁ་ན་བཙའ་ཡིས་བཟུང་།
འདི་ལྟར་གདོད་མའི་གུ་དོག་པའི་ལུགས་སྲོལ་གྱིས་སྤྱི་ཚོགས་འདིར་སྲ་་་་
མཁྲེགས་ཀྱི་ལྕགས་མཁར་སྒོ་མེད་ཅིག་བསྐྲུན་པས། དབང་བོ་སྣ་ལྔ་ཚང་བའི་མི་
གང་མང་གིས་ལྕགས་མཁར་འདི་རུ་མི་ཡུལ་གྱི་དམྱལ་བ་མངོན་སུམ་དུ་མྱངས།
དེ་བས་མི་འདི་དག་འཆི་བ་ལ་འཇིགས་དོན་མེད་ལ། དམྱལ་བར་ཡང་ཧ་ལས་
དོན་མེད། ཡང་གཅིག་བཤད་ན་ཕྱི་མའི་དམྱལ་བ་དེ་མི་ཡུལ་གྱི་དམྱལ་བ་ལས་
དྲང་བདེན་དང་འདྲ་མཉམ་ཡིན་ཀྱང་སྲིད།
སེམས་ཆུང་དང་ཁེངས་སྐྱུང་། བག་ཡོད་ཀྱིས་འཚོ་བའི་ཡུལ་མི་འདི་ཚོས་
འཇིག་རྟེན་འདི་ཡི་ཡོད་ཚད་བསོད་ནམས་དང་ཚོགས་བསགས་ཀྱི་བགོ་སྐལ་དུ་
བསྒོམས་ནས་དང་དུ་ལེན། ཁོ་ཚོས་ལུགས་སྲོལ་གང་མང་ཞིག་མི་ཡིས་བསྐྲུན་པ་
ཤེས་ཀྱང་སྲིད་མོད། མི་ཡིས་ཆོས་ཉིད་དང་ལུགས་སྲོལ་ལ་ཁ་ལོ་སྒྱུར་ཆོག་པའི་
གནས་ལུགས་སེམས་ལའང་དྲན་མི་སྲིད། འདི་ལྟར་རང་ནི་རང་གི་འདུ་ཤེས་ཀྱི་
བྲན་གཡོག་དང་སྲོལ་རྒྱུན་གྱི་ཐག་པ་མུ་མེད་དུ་མཐུད་མཁན་ཡིན་པར་རློམ།
ཀྱེ་མ་ཀྱི་ཧུད། མི་ཞིག་གིས་གཏོར་བརླག་བྱེད་མི་ཤེས་ན་གསར་གཏོད་བྱེད་ག་
ལ་ཤེས། མི་ཞིག་ལ་རང་གི་ཐུན་མོང་མ་ཡིན་པའི་བསམ་བློ་མེད་ན་མི་ཡི་མཚན་
ཉིད་ཇི་ལྟར་ཚང་། མི་ནི་འཕྲུལ་ཆས་མིན་ཏེ་མི་ནི་རང་གི་གཙོ་གཞིའི་འདུ་ཤེས་
ཅན་གྱི་མཐོ་རིམ་སྲོག་ཆགས་ཡིན། གང་ལྟར་ཁོ་ཚོས་གཏོར་བརླག་བྱེད་རྒྱུར་
དགའ་བའི་གསར་བཏོད་པ་བདག་དང་ལེན་བྱེད་མ་ཐུབ། ཁོ་ཚོ་འབའ་ཞིག་ག་
ལ་ཡིན་ཏེ། སྤྱི་ཚོགས་ཧྲིལ་པོས་དང་ལེན་བྱེད་མ་ཐུབ་པས་བདག་ཁོ་ན་



༢
ཁ་སང་གི་རྨི་ལམ།།
རིགས་ཀྱི་དགྲ་བོར་གྱུར། གལ་ཏེ་ང་ཚོ་གཡུལ་བཀྱེས་ཚེ་སྟོབས་ཤུགས་ཁོ་ཚོར་
ཆེ་མོད། བདེན་ལུགས་ཀྱི་དར་ཆེ་དུས་ནམ་ཡང་བདག་གི་ལག་ནས་ལྷབ་ལྷུབ་
ཏུ་སྐྱོད་ངེས། མི་ལོ་ཉེར་གཅིག་གི་རིང་ང་ནི་འཇིག་རྟེན་ལ་ཞེ་སྡང་སྐྱེས་མྱོང་
བའི་རྩོམ་པ་པོ་ལུའུ་ཞུན་བཞིན་ལྕགས་མཁར་གྱི་ནང་ནས་ན་ཟུག་གི་ངར་སྐད་་
བསྒྲགས་པ་ཡིན་ལ། སྐྱེ་བོ་མང་བོས་ཁོ་ཚོའི་གཉིད་སྟུག་པོ་དེ་དཀྲོགས་སོང་
ཞེས་བདག་ལ་སྡིགས་མཛུབ་བསྟན་ཅིང་མཆིལ་ཞགས་འཕེན་པར་བྱེད། ངོ་མ་
ཁག་པོ་འདུག མིང་དོན་མཚུངས་པའི་མི་ཞིག་བྱེད་ན་ཤིན་ཏུ་ཁག་པོ་འདུག
ཕྱོགས་མང་བོ་ནས་སྒྲ་མེད་བོའུ་ཐུང་མང་བོ་བདག་ཕྱོགས་སུ་གཏད་ཡོད་པས།
འཕག་འཚག་རྒྱག་རྒྱུའི་དབང་ཆ་ཙམ་ཡང་མེད། །
སྙིང་ཉེ་བའི་ཀློག་མཁན་ལགས། གལ་ཏེ་ཁྱོད་ཀྱི་ཕྱི་ལྟག་ལ་ཉིན་རྒྱུན་བོའུ་
ཐུང་ཞིག་གཏད་ནས། རང་གི་འདུ་ཤེས་གསར་བ་རྨེག་མེད་དུ་གཞོམ་དགོས་
ཟེར་ན་ཁྱོད་ལ་འཚོ་བའི་འདུན་པ་ཡོད་སྲིད་དམ། ཕལ་ཆེར་ཡོད་མི་སྲིད། དེ་
བས་བདག་གི་ཁེར་རྐྱང་གི་རྣམ་ཤེས་འདིའི་རང་དབང་གི་ཆེད་དུ་འཆི་བ་་་་་་་
གདམ་གསེས་བྱས་པར་མི་འགྲིག་པ་ཅི་ཡོད། འདི་ལྟར་བསམ་གཞིག་གི་མེ་ལྕེ་
རང་ཡན་དུ་མཆེད་པར་བྱས་ཚེ། རྒྱ་ནག་གི་གནའ་རབས་སྙན་ངག་པ་ཆི་ཡོན་
བཞིན་གཡུ་འབྲུག་ལ་ཞོན་ནས་ལྷ་ཡུལ་དུ་ལྟད་མོར་ཆས་འདོད་ལ། བོད་ཀྱི་
དེང་རབས་སྙན་ངག་པ་ཡི་དམ་ཚེ་རིང་བཞིན་རྐང་བ་རྡོ་ལ་ཐོགས་ཐེངས་རེར་་
ས་སྒང་ཧྲིལ་པོ་སྤོ་ལོ་བཞིན་རྡོག་རྫི་བྱེད་པའི་སྤོབས་པ་སྐྱེ་ངེས། གང་ལྟར་
འཆར་ཡན་ཁོ་ནས་འཇིག་རྟེན་འདིར་ཕུ་ཞིག་ཀྱང་འདེབས་མི་ཐུབ་པས། སྐྱོ་
སྡུག་གི་གཏམ་ཉོག་རེ་ཞིག་མཚམས་འཇོག་པར་བྱ། བདག་དུས་སྐབས་འདིར་
40



-- བར་དོར་འཁྱམས་པའི་ཁེར་རྐྱང་གི་རྣམ་ཤེས།
དམིགས་ཡུལ་དང་གཏད་སོ་ཅི་ཡང་མེད་པར་ཕྱི་མའི་འཕྲང་ལམ་རྒྱུ་བཞིན་་་་་་
ཡོད། རྣམ་ཤེས་ཀྱི་སྐར་ཆ་རེའི་མགྱོགས་ཚད་ནི་སྨི1x10%ཡིན་པར་གྲགས་
པས། ད་ལྟ་རང་ཉིད་ལམ་ཐག་ག་ཚོད་ཙམ་ལ་སོང་ཟིན་པ་རྟོགས་དཀའ། ཁ་
དཔེར“ ཐང་ཆེན་ཐང་ཆུང་བརྒྱུད་དུས། ཐང་ཆེན་པོ་ཤོག་སྐྱ་བསྒྲིལ་བསྒྲིལ།
ཉག་ཆེན་ཉག་ཆུང་བརྒྱུད་དུས། ཉག་ཆེན་པོ་སྒྲོག་བུ་བརྟོལ་བརྟོལ” ཟེར་བའང་
བདག་གི་རྣམ་ཤེས་ཀྱི་མྱུར་ཚད་དང་བསྡུར་ན་ཤིན་ཏུ་དལ་བར་ངེས། དེ་ལྟར་
སོང་སོང་བའི་མཐར་ཆུ་ཆེན་ཞིག་གི་ཁར་བསླེབས་པ་ན། གློ་བུར་གོམ་སྟབས་
ཇེ་དལ་དུ་སོང་བས། གསོན་དུས་འཇིག་རྟེན་ཁམས་སུ་འགྲོ་བཞིན་པའི་སྣང་བ་
སྐྱེས།
ཆུ་ཁར་རྡོ་རིང་ཞིག་བཙུགས་ཡོད་པའི་སྟེང་དུ“ཡར་ཀླུང་གཙང་བོ”ཞེས་་་
བརྐོས་འདུག་ལ། གཤམ་དུ་མགོ་ནག་བོད་པའི་ཤི་བོ་རྣམས་ངེས་པར་ས་འདིར་
ཡོང་ནས་གཙང་ཆུ་ཧུབ་གང་འཐུང་དགོས་ཞེས་སྲོང་བཙན་སྒམ་པོའི་བཀའ་་་་
ཡིག་ཡིན་ཟེར་བ་ཞིག་ཀྱང་འདུག མ་གཞིར་མིག་མདུན་ན་ཆལ་ཆིལ་དུ་འབབ་
ཅིང་ལང་ལོང་དུ་རྒྱུ་བཞིན་པ་འདི་ནི་ཐུ་བྷོད་ཤེས་རིག་གི་མ་ཡུམ་སྟེ་ཡར་ཀླུང་་་
གཙང་བོ་རེད་ཨང་། དེ་ནས་བདག་གཙང་འགྲམ་དུ་བརྒྱུགས་ནས་གཙང་ཆུ་
དྭངས་མོ་ཧུབ་ཀྱིས་འཐུངས། ཨ་ཙི། ཆུ་དེ་ཅི་འདྲའི་བསིལ་འཇམ་ཡང་ཞིམ་
བཅས་དང་ལྡན་པ་ལ། ངག་རྒྱུན་དུ་གྲགས་པའི་ཡན་ལག་བརྒྱད་ལྡན་གྱི་ཆུ་བོ་
ཟེར་བ་དེ་འདི་མིན་ནམ། ཡར་ཀླུང་གཙང་བོ་འདི་ནི་མ་བྲག་སྲིན་མོའི་བྲང་གི་
འོ་འཛིན་ལས་བརྡོལ་པའི་ལོ་ངོ་ཁྲི་སྟོང་རིང་འབབ་རྒྱུན་མ་ཆད་པའི་རབ་་་་་་
དཀར་ནུ་ཞོ་དེ་ཡིན་ནམ། ཡང་ན་ཕ་སྤྲེའུ་བྱང་ཆུབ་སེམས་དཔའི་ཐུགས་རྗེའི་



རར་
ཁ་སང་གི་རྨི་ལམ།
སྤྱན་ཟུང་ལས་སྨིན་ཅིང་བསྐལ་པ་ནས་བསྐལ་པར་བཞུར་རྒྱུན་ཆད་མི་སྲིད་་་་་་
པའི་སྐྱོ་སྡུག་གི་མིག་ཆུ་དེ་ཡིན། གཙང་ཆུ་ཧུབ་གང་འཐུངས་པས་བདག་ལ་
ཡང་བསྐྱར་སྨྲ་བརྗོད་ལས་འདས་པའི་ཚོར་སྣང་སྐྱེས་ཤིང་། དུས་ཚོད་དང་བར་
སྣང་གི་བང་རིམ་གཏོར་ནས་སྐྱོ་སྡུག་གི་ཕྱིར་དྲན་ཀློང་ལ་འཁྱམ་མགོ་བརྩམས།
ངོ་མ་ང་ནི་མི་ཚེའི་སྐྱོ་སྣང་རིང་ལུགས་པའི་དཔེ་གཞི་གསོན་པོ་ཞིག་རེད། དེར་
བདག་གིས་གཙང་བོའི་བཞུར་རྒྱུན་གྱི་མགོ་ཁུངས་དེད་ནས་མུ་མཐུད་དུ་མདུན་
སྐྱོད་བྱས། གནའ་ནས་ད་ལྟའི་བར་དུ་གནས་འདི་འགྲིམས་ཤིང་ལམ་འདི་
བརྒྱུད་ནས་མི་གང་མང་ཞིག་ཕྱི་མའི་ཡུལ་དུ་མིང་ཐོ་འགོད་པར་ཆས་མྱོང་མོད།
ཕལ་ཆེར་ཚང་མའི་ཕུང་བོ་ཡང་དྲགས་ནས་གཙང་འགྲམ་གྱི་ས་འདམ་ལ་རང་་་་
གི་རྐང་རྗེས་དཔར་མ་ཐུབ་པས། ད་ལྟ་མཐོང་ལམ་དུ་སྣང་བ་ནི་མེས་དབོན་
རྣམ་གསུམ་དང་ཙོང་ཁ་པ། དགེ་འདུན་ཆོས་འཕེལ་ལ་སོགས་པའི་མི་ཆེན་
འགའ་རེའི་ཞབས་རྗེས་ལས་མི་འདུག་ལ། ཁོང་ཚོའི་ཞབས་རྗེས་ནི་འདམ་ཁྲོད་
དུ་མ་ཟད་གཡའ་སྤང་དང་བྲག་རི་ལའང་གསལ་ལྷང་ངེར་མངོན་འདུག
བདག་གིས་ཆེ་ཞིང་གསལ་བའི་ཞབས་རྗེས་དེ་དག་བསྙེགས་ནས་བརྟན་བརླིང་།
གི་གོམ་པ་རེ་རེ་བཞིན་མདུན་དུ་སྤོས་པ་ཡིན། འདི་ལྟར་མདུན་སྐྱོད་བྱེད་པའི་
མཐར་ཐུག་གི་དམིགས་ཡུལ་ནི་ཡར་ཀླུང་གཙང་བོའི་མགོ་ཁུངས་འཚོལ་བ་དེ་་
ཡིན། ཡིན་ནའང“ ལས་བསམས་སར་མི་འགྲོ་བསགས་སར་འགྲོ་”ཞེས་པ་བཞིན་
གློ་བུར་རྐང་བ་རྡོ་ལ་ཐོགས་ནས་ཐང་ལ་འགྱེལ་སོང་། ཡར་ལངས་ནས་བལྟས་
དུས་རྒྱ་ལམ་བཞི་མདོ་ཞིག་ལ་བསླེབས་འདུག ཀློག་མཁན་ཚོས་བདག་གི་
གཏམ་ལ་མགོ་མཇུག་མེད་པས་རྫུན་གཏམ་ལོས་ཡིན་སྙམ་སྲིད་མོད། ངས་རང་



བར་དོར་འཁྱམས་པའི་ཁེར་རྐྱང་གི་རྣམ་ཤེས།
གི་ཆུང་མ་བུས་ཕྲུག་དང་བཅས་པ་དཔང་ལ་བཞག་ནས་དྲང་གཏམ་ཡིན་ཅེས་་་
མནའ་བསྐྱལ་པ་ཡིན།( དོན་དམ་དུ་ང་ད་དུང་གཉེན་བསྒྲིགས་མེད) ད་ལྟ་
མཐོང་བའི་རྒྱ་ལམ་བཞི་མདོ་འདིའང་རང་ག་བའི་བཞི་མདོ་དཀྱུས་མ་ཞིག་མ་་་
ཡིན་ཏེ། ལམ་མདོའི་ཕྱོགས་བཞི་བོར་འཇིམ་སྐུ་བཞི་བཞེངས་འདུག ནུབ་ཀྱི་
ལམ་སྣེ་རུ་ཕྱག་གཉིས་རྒྱ་གྲམ་དུ་བརྒྱངས་ཏེ་བཀལ་འདུག་པ་ནི་ཡེ་ཤུའི་ཆོས་་་་་
ལུགས་ཀྱི་སྟོན་པ་ཡེ་ཤེ་མ་ཤུ་ཀ་ཡི་སྐུ་བརྙན་ཡིན་འདུག་པ་དང་། དེ་བཞིན་
བྱང་ཤར་སོ་སོར་གནམ་བདག་དང་ཁ་ཆེའི་སྟོན་པའི་འཇིམ་བརྙན་བཞེངས་་་་
འདུག ཤར་གྱི་ལམ་སྣེ་རུ་རྡོ་རྗེའི་སྐྱིལ་ཀྲུང་དུ་བཞུགས་པའི་དབུ་སྐྲ་སི་ལི་ཅན་
དེ་རང་ཅག་གི་སྟོན་པ་མཉམ་མེད་ཤཱཀྱའི་རྒྱལ་པོའི་སྐུ་བརྙན་ཡིན་པ་ཁོ་ཐག་་་་
རེད། བདག་གིས་བསམ་བློ་ཞིག་བཏང་རྗེས་རང་ཉིད་ཤར་ལམ་དུ་འཇུག་
དགོས་པ་ལོས་ཡིན་སྙམ་ནས་གནས་དེའི་ཕྱོགས་སུ་བསྐྱོད། སྐབས་དེར་མདུན་
ཕྱོགས་ནས་ཕོ་གསར་གཟུགས་རིང་ཞིང་གདོང་ནག་ལ་དཔུང་ཤ་རྒྱས་པ་ཞིག་་་་
གིས་ལག་ལ་ལྕགས་ཐག་འདོམ་པ་དགུ་ཅན་ཞིག་བཟུང་ནས་ངའི་མདུན་བཀག་
པ་དང་། ཁྲོམ་ཆེན་ཟིལ་གནོན་གྱི་དབྱངས་རྟ་ལ་དྲངས་ནས་གླུ་འདི་ལྟར་
བླངས་བྱུང་།
“ གླུ་ཨ་ལ་ལ་མོ་ཨ་ལ་ལེན།།
ཐ་ལ་གླུ་ཡི་ལེན་ལུགས་རེད།།
འོག་མིན་སྟུག་པོའི་ཞིང་ཁམས་ནས།།
མངའ་བདག་ཤཱཀྱ་ཐུབ་པ་མཁྱེན།།
བདེ་བ་ཅན་གྱི་དགའ་ཚལ་ནས།།
43



ཁ་སང་གི་རྨི་ལམ།
བློན་ཆེན་སྤྱན་རས་གཟིགས་དབང་མཁྱེན།།
དམྱལ་བ་ཁྲག་མཚོ་ཁོལ་མ་ནས།།
ཁྲིམས་དཔོན་གཤིན་རྗེའི་ཆོས་རྒྱལ་མཁྱེན།།
དེ་རིང་ལས་མཁན་གྲོགས་ལ་བྱོན།།
ས་འདི་ཡི་ས་ངོ་མ་ཤེས་ན།
ཕྱི་མའི་འགག་འཕྲང་གོང་མ་རེད།།
མི་ང་དང་ང་ངོ་མ་ཤེས་ན།།
ལས་མཁན་ཁྱི་ཁ་ར་སོ་ཡིན།།
མི་ཆུང་སྐྱ་ཟད་ཐལ་མདོག་པོ།།
དྲིས་པའི་གཏམ་ལན་དྲང་མོར་ཤོད།།
གསོན་འཇིག་རྟེན་ཁམས་ན་ཡོད་དུས་སུ།།
མི་ཁྱོད་ཀྱི་མིང་ལ་ཅི་སྐད་ཟེར།།
ལས་དགེ་སྡིག་བྱ་བ་གང་འདྲ་བསྒྲུབས།།
ད་མ་གསང་ཇི་མ་ཇི་བཞིན་ཤོད།།
གཏམ་གཡོ་སྒྱུའི་མགོ་སྐོར་གཏོང་བསམས་ན།།
ངའི་ཁུ་ཚུར་མཁྲེགས་པོར་སྙིང་རྗེ་མེད” ཅེས་གླུ་སྟབས་བདེ་་་་་་
ཞིག་བླངས་བྱུང་། བདག་གི་མཐོང་ལམ་དུ་སྣང་བའི་ལས་མཁན་འདི་སྔོན་ཆད་
དགོན་པའི་ལྡེབས་རིས་སུ་བྲིས་ཡོད་པ་དེ་དང་གཏན་ནས་མི་མཚུངས་ཏེ། ལག་
ལ་ལྕགས་ཐག་བཟུང་ཡང་ལུས་ལ་ནུབ་གླིང་དཔེ་གསར་ལྭ་བ་གྱོན་ཅིང་། མགོ་
སྐྲ416དབྱིབས་སུ་བཀར་ནས་འོད་ཀྲིག་ཀྲིག་བྱེད། ལྷག་པར་ཡར་སྔོན་ཁོས་གླུ་
44



བར་དོར་འཁྱམས་པའི་ཁེར་རྐྱང་གི་རྣམ་ཤེས།
ལེན་དུས་ཀྱང་སངས་རྒྱས་དང་བྱང་ཆུབ་སེམས་དཔའ་སོགས་ལ་མངའ་བདག་
དང་བློན་ཆེན་ཟེར་བར་བལྟས་ན། ཕལ་ཆེར་ཁོ་ནི་ཁ་ནས་ཅི་བཤད་འདི་
བཤད་མེད་པའི་རྐྱལ་སྟོང་མགོ་སྟོང་ཞིག་ཡིན་པ་འདྲ་ལ། ། ཆ་ལུགས་ལ་བལྟས་
ཚེ་ཨ་རིའི་ཧོ་ལེ་བོའི(Hollywood) གློག་བརྙན་ཁྲོད་ཀྱི་ནག་ཕྱོགས་ཇག་གཏེ་་་་
ཞིག་དང་མཚུངས་པས། བདག་ཁོའི་སྐད་ཆར་ཡིད་གཏན་ནས་མ་ཆེས། དེ་
བས་བསམ་བཞིན་དུ་ཁོ་ལ་སྙད་ཅིག་བརྐོ་སྙམ་ནས་གླུ་སྐོར་ལོག་དཀྱོག་ལོག་་་་
ཅིག་བླངས།
“གླུ་ཨ་ལ་ལ་མོ་ཨ་ལ་ལེན།།
ཐ་ལ་གླུ་ཡི་ལེན་ལུགས་རེད།།
བར་སྣང་སྟོང་བའི་ཕོ་བྲང་ནས།།
འདོད་ལྷ་དགའ་རབ་དབང་ཕྱུག་མཁྱེན།།
མི་ང་ནི་ཁོང་གི་ཐུགས་སྲས་ཡིན།།
ཤོ་མཱ་ཅང་གྲུབ་པ་ཐོབ་པའི་བུ།།
རོགས་བརྒྱ་འགྲོགས་སྟོང་རྩེ་བྱེད་པའི་མི།།
མངར་ནས་ཆང་སྔོན་མོའི་རྫ་མ་ཞེས།།
ལྷོ་འཛམ་བུ་གླིང་ལ་གྲགས་པའི་བུ།།
དེ་སུ་ཡིན་ཟེར་ན་ང་ཡིན་ནོ།།
དཔོན་ཆོས་རྒྱལ་ང་ཡི་ཆང་ཤག་ཡིན།།
ང་ལྷ་མོ་ཨུ་མའི་དགའ་རོགས་ཡིན།།
བུ་རྐྱལ་སྟོང་ཟེར་བ་ང་འདྲ་མེད།།
45



ཁ་སང་གི་རྨི་ལམ།
ལས་སྡིག་པ་བསགས་པར་གྲངས་ཀ་མེད།།
མི་ང་ཡི་རྒྱུ་མཚན་དེ་འདྲ་ཡིན།།
ད་ཉོག་གཏམ་བཤད་ནས་འདུག་ཁོམ་མེད།།
ང་ཆོས་རྒྱལ་དཔོན་དང་གྲོས་ཤིག་ཡོད།།
དུས་འགོར་འགྱངས་དོན་དག་ཅི་བྱུང་ན།།
ལས་མཇུག་འབྲས་ཐམས་ཅད་ཁྱོད་ཀྱིས་ཁུར” ཅེས་འགྱིང་ཉམས་་
དང་བཅས་རྫིག་རྫིག་རྔམ་རྔམ་བྱས་པ་ན། ཕོ་རྒོད་དེ་ང་ལ་སྐྲག་རྒྱུ་ཕར་ཞོག
ཁོང་ཁྲོས་མིག་མཐའ་དམར་པོར་གྱུར་ཅིང་སོ་སྒྲ་ཐག་ཐག་ཏུ་སྒྲོག་བཞིན་ཚུར་་་་
མཆོངས་འོངས་ནས་བདག་ལ་ཉེས་རྡུང་དྲག་པོ་བཏང་བྱུང་། དེའི་སྣང་ཚུལ་ནི་
སྐུ་ཞབས་རང་གྲོལ་གྱིས“མི་ཆེན་ལག་ཟུང་སྐམ་པས་གཉའ་ནས་བཙིར། །སྲ་
མཁྲེགས་རྡོ་རྗེའི་པུས་མོ་བྲང་ལ་བཙུགས་”ཞེས་བརྗོད་པ་དང་ཨ་ན་མ་ན་རེད།
ཕོ་རྒོད་དེས་བདག་ལ་རྡུང་རྡེག་ཡིད་ཚིམས་པ་ཞིག་བྱས་རྗེས། གླག་གིས་ལུ་གུ་
འཁྱེར་བ་བཞིན་བདག་བཟུང་ནས་མདུན་ཕྱོགས་སུ་གོམ་སྟབས་ཆེན་པོས་་་་་་་
བསྐྱོད་ཅིང་། ཡུད་ཙམ་མ་སོང་བར་སྣུམ་ནག་གི་མྱུར་མགྱོགས་གཞུང་ལམ་ཞིག་
གི་སྟེང་བསླེབས་བྱུང་ལ། དེ་རུ་དབྱིབས་ལེགས་རླངས་འཁོར་ཆུང་ངུ་ཞིག་ཀྱང་
བཞག་འདུག བདག་གིས་རླངས་འཁོར་དེའི་རྟགས་ཅི་ཞིག་ཡིན་ནམ་སྙམ་ནས་
བལྟ་རྩིས་བྱས་དུས། ཕོ་རྒོད་དེས་ལག་གི་ལྕགས་ཐག་རིང་བོ་བདག་གི་སྐེ་ལ་
བསྐོན་ཅིང་བཙན་གྱིས་རླངས་འཁོར་ནང་དུ་དྲུད་སོང་། །
“མི་ངན་སྡིག་ཅན། གཤིན་རྗེའི་གྲོང་ལ་བསླེབས་དུས་ད་དུང་རྫུན་གཏམ་
བཤད་ནས་རང་ཉིད་སུ་ཡིན་དྲང་བོར་མི་བཤད་ན། ལས་དགེ་སྡིག་འདྲི་རྩད་
46



བར་དོར་འཁྱམས་པའི་ཁེར་རྐྱང་གི་རྣམ་ཤེས།
མི་བྱེད་པར་ཐད་ཀར་དམྱལ་བའི་སླ་ངར་བཙོ་སྲིད། འདང་ཞིབ་མོར་བརྒྱབ་ན་
དགའ”ཞེས་སྨྲས་རྗེས། རླངས་འཁོར་གྱི་སྒོ་ཁྲོག་གེར་བརྒྱབ་པ་དང་། སྐར་
མདའ་ལྷུང་བ་བཞིན་རླངས་འཁོར་ལ་ཁ་ལོ་བསྒྱུར་ནས་མདུན་ཕྱོགས་སུ་་་་་་
བརྒྱུགས་སོང་། བདག་ནི་ཡར་སྔོན་ཏག་ཏག་ལ་ཉེས་རྡུང་འཛེད་དགོས་བྱུང་
སྟབས་ལུས་ཧྲིལ་པོར་ན་ཟུག་གིས་ཁྱབ་ཅིང་། སེམས་ཤིན་ཏུ་སྐྱོ་བས་སྐད་ཆེན་
པོས་ངུ་འདོད་སྐྱེས་མོད། མིག་ཆུ་ཐིགས་པ་གཅིག་ཀྱང་ལྷུང་རྒྱུ་མ་བྱུང་བས། ཅི་
བྱ་གཏོལ་མེད་དུ་གྱུར་ནས་དབུགས་རིང་ཞིག་ཕྱུང་བ་དང་སེམས་ལ་མི་དྲན་་་་་་
དགུ་དྲན་བྱེད་མགོ་བརྩམས།
གཉིས་པ། ང་སུ་ཡིན། །
ང་སུ་ཡིན། ང་དོན་ངོ་མར་སུ་ཡིན་ནམ། ཉེས་རྡུང་དྲག་པོ་ཞིག་བཟེད་
རྗེས་བདག་གི་ཀླད་པའི་ནང་ནག་འཐོམས་མེར་གྱུར་ཏེ། ད་ལྟ་རང་ཉིད་སུ་
ཡིན་པ་དང་གནས་གང་ཞིག་ཏུ་ཡོད་པ་སོགས་ཅི་ཡང་དྲན་རྒྱུ་མི་འདུག་པས།
སྔངས་འཚུབ་དང་བཅས་རང་གིས་རང་ལ་ཤུགས་ཀྱིས་འགྲམ་ལྕག་ཅིག་གཞུས་་
པ་ན། ངོ་གདོང་ཧྲིལ་པོ་ཚ་ལམ་ལམ་དུ་གྱུར་ཅིང་དྲན་པ་ཅུང་ཙམ་སོས།
“ཝ་ཡེ། མི་ངན་ཐ་ཤལ། ཡར་སྔོན་དུ་རྫུན་བཤད་པར་འགྱོད་པ་སྐྱེས་པ་
ཨེ་རེད། ཁྱི་ཁ་ར་སོས་བདག་གིས་རང་ལ་འགྲམ་ལྕག་གཞུས་པ་མཐོང་ནས་
ཁྲེལ་དགོད་དང་བཅས་དེ་ལྟར་དྲིས་བྱུང་། བདག་ནི་ཁོས་མི་ཤེས་ཤེས་མདོག་
བྱེད་པའི་བྱ་སྤྱོད་དེར་དགོད་བྲོ་བའི་སྣང་བ་སྐྱེས་ནའང་ཁ་ནས་ཡིན་མིན་གྱི་་་་
ཚིག་གཅིག་ཀྱང་མ་བཤད། ཡུད་ཙམ་ནས་བདག་གིས་རང་མིང་ལ་རྣམ་རྒྱལ་



ཁ་སང་གི་རྨི་ལམ།
ཞེས་འབོད་པ་དྲན་བྱུང་། གལ་ཏེ་རང་ཉིད་སུ་ཡིན་ཅེས་པའི་འདྲི་ཚིག་དེར་
ལན་སླ་མོ་ཞིག་བཏབ་ན་རང་མིང་བཤད་ཀྱང་ཆོག་མོད། དོན་དམ་དུ་འཇིག་
རྟེན་ཁམས་ཀྱི་སྒྲོལ་མ་དང་ཚེ་རིང་། དོན་གྲུབ་ལ་སོགས་པའི་བཏགས་མིང་དེ་
དག་གིས་རང་ཉིད་སུ་ཡིན་པ་ཡོངས་སུ་སྟོན་ག་ལ་ཐུབ། སྤྱིར་ཕ་མས་མིང་
འདོགས་དུས་ངའང་གཞན་ལས་རྣམ་པར་རྒྱལ་བར་འགྱུར་བའི་སྨོན་ལམ་་་་་་
བཏབ་པ་ཡིན་ཤས་ཆེ་མོད། མི་ཚེའི་བགྲོད་ལམ་སྟེང་གོང་ནས་སྨྲས་ཟིན་པ་
བཞིན་ང་ནི་རྒྱལ་བར་འགྱུར་བ་ཕར་ཞོག་ཕམ་ཁ་མང་བོའི་བདག་པོ་རུ་གྱུར་་་་་
སོང་། མིང་དོན་མཚུངས་དགོས་ན་ངའི་མིང་ལའང་ཕམ་ལྟུང་ཟེར་དགོས་པར་
འདུག་སྙམ། སྙིང་ཉེ་བའི་ཀློག་མཁན་ལགས། བདག་ནི་ཅི་འདྲའི་དོན་དག་
སྐོར་ལོག་ལ་འདང་རྒྱག་རྒྱུར་དགའ་བ་ཞིག་རེད་ཨང་། དྲང་མོར་བཤད་ན། །
ངས་བསམ་ཤེས་པའི་དུས་ནས་བཟུང་རང་ཉིད་སུ་ཡིན་པར་འདང་བརྒྱབ་མྱོང་
མོད། ལན་གསལ་བོ་ཞིག་འདེབས་མ་ཐུབ། ཅིའི་ཕྱིར་ཞེ་ན། རང་མིང་བཤད་
ཚེ་དེ་ནི་དོན་གྱིས་སྟོང་བའི་ཐ་སྙད་ཙམ་རེད། ཡང་ང་གཞུང་དྲང་གི་བོད་པ་
ཞིག་ཡིན་ཟེར་ན་དེ་ནི་མི་རིགས་ཀྱི་གྲུབ་ཆ་ཙམ་བསྟན་པ་རེད། མདོར་ན་ལན་
གང་བཏབ་ཀྱང་ང་ངོ་མ་དེ་མ་རེད། འདི་ལྟར་ཞིབ་འདང་བརྒྱབ་བརྒྱབ་མཐར་
ངས་ང་ནི་སུ་ཡང་མིན་ལ། མི་ཚེ་ནི་ད་གཟོད་རང་ཉིད་ངོ་མ་སློང་སྐྲུན་བྱེད་
པའི་གོ་རིམ་དེ་ཡིན་པ་རྟོགས། སྐབས་དེར་བདག་གིས་སླར་ཡང་ཡར་ཀླུང་
གཙང་བོའི་འགྲམ་གྱི་ཆེ་ཞིང་གསལ་བའི་རྐང་རྗེས་རྣམས་དྲན་བྱུང་། མ་གཞིར་
ཞབས་རྗེས་རེ་རེ་ལས་མི་རང་གི་ངོ་གདོང་དེ་མཐོང་ཐུབ་པར་ངེས་པས།
བདག་གིས་ཀྱང་མི་ལོ་ཉེར་གཅིག་རིང་རང་ལ་དབང་བའི་རྐང་རྗེས་ཤིག་ས་་་་་
1
48



- བར་དོར་འཁྱམས་པའི་ཁེར་རྐྱང་གི་རྣམ་ཤེས།
སྒང་འདིར་དཔར་རྩིས་བྱས་པ་ཡིན། ཕུགས་བསམ་དེའི་ཆེད་དུ་སྡུག་བསྔལ་གྱི་
ཁ་སྤུ་དང་སྨ་ར་མང་བོ་བདག་གི་ངོ་གདོང་ཆུང་ཆུང་འདིའི་སྟེང་དུ་འཚང་ཁ་་་
ཤིག་ཤིག་གིས་སྐྱེ་མགོ་བརྩམས། ལོ་རྒྱུས་ཀྱི་ལམ་ཆེན་དུ་གསལ་བའི་རྐང་རྗེས་
རེ་རེ་ནི་མི་སྣ་རེ་རེའི་མཚོན་བྱེད་ཡིན་ལ། དེ་ལས་རླབས་ཆེན་དང་ཐ་ཤལ། །
དཔའ་བོ་དང་སྡར་མ་ལ་སོགས་ཆེ་ཆུང་དང་ཁ་དོག་མི་གཅིག་པའི་ངོ་གདོང་སྣ་
ཚོགས་ཤིག་འཚོལ་ཐུབ་མོད། ངས་ད་དུང་རང་ཉིད་ཀྱི་ངོ་གདོང་རིགས་གང་ལ་
གཏོགས་པ་མ་ཤེས། སྤྱིར་བཏང་དུ་འཇིག་རྟེན་འདིའི་མི་ཕལ་མོ་ཆེ་ནི་ངོ་
གདོང་གི་ཉམས་འགྱུར་སྣ་ཚོགས་སྐྲུན་པའི་ཕུལ་བྱུང་སྒྱུ་རྩལ་པ་ཡིན་ཕྱིར། ཁོ་
ཚོས་བླུན་རྟགས་འདྲེས་པའི་འདྲི་ཚིག་འདི་རིགས་ལ་འདང་རྒྱག་མི་སྲིད་ལ། །
མཁས་རྟགས་འདྲེས་པའི་འདྲི་ཚིག་དེའི་རིགས་སེམས་ལའང་དྲན་མི་སྲིད།
གལ་ཏེ། ང་ཚོ་ཚང་མ་དུས་གསུམ་མཁྱེན་པའི་སངས་རྒྱས་ལྟ་བུ་ཞིག་ཡིན་ན།
འདི་ནས་ཡར་ལ་བརྩིས་པའི་རང་གི་སྐྱེ་བ་ལྔ་བརྒྱ་མཁྱེན་ཀྱང་སྲིད་ལ། ལོ་དུང་
ཕྱུར་བདུན་ཅུའི་ཡར་སྔོན་དུ་ས་སྒང་ཆགས་ཚུལ་དང་འགྲོ་བ་བྱུང་ཚུལ་སོགས་་
སྲིད་གསུམ་གྱི་གསང་བ་མཐའ་དག་རྗེན་པར་གཟིགས་ཐུབ་ཀྱང་སྲིད། ཡིན་
ནའང་དོན་དམ་དུ་ང་ལ་དེ་འདྲའི་ནུས་པ་མེད་པས་མི་ཤེས་ཤེས་མདོག་ཅི་ལ་་་
སྟོན། དྲང་མོར་བཤད་ན་ངས་ད་ལྟའི་བར་དད་ལྡན་གྱི་བོད་པ་ཚོ་བཞིན་རང་
ཉིད་ནི་ཉོན་མོངས་དུག་གསུམ་གྱི་འདམ་ལ་བྱིང་བའི་སངས་རྒྱས་ཀྱི་གདུལ་བྱ་་་
ཉམ་ཐག་ཅིག་ཡིན་པར་མ་འདོད་ལ། བློ་སྣ་མང་བའི་ཨ་རི་པ་བཞིན་རང་ཉིད་
ནི་སྐར་མའི་གོ་ལ་གཞན་པའི་ཚན་རིག་པས་ས་སྒང་འདིར་བསྐྱུར་པའི་ཚོད་་་་་་
ལྟའི་སྲོག་ཆགས་ཤིག་ཡིན་ཀྱང་མ་འདོད། དོན་ངོ་མར་ང་ནི་རང་བྱུང་ཁམས་
49



ཁ་སང་གི་རྨི་ལམ།
ཆེན་པོ་འཕེལ་འགྱུར་བྱུང་བའི་འབྲས་བུ་ཡིན་ལ། ང་ནི་རང་གི་ཡུལ་མི་གཉེན་
ཉེ་དང་བཅས་པའི་སྐྱེས་ཕོ་མོ་རྒན་གཞོན་ཀུན་གྱིས་དང་ལེན་བྱེད་མ་ཐུབ་པའི་་
ཁེར་རྐྱང་གི་རྣམ་ཤེས་ཤིག་ཡིན།
“ཝ་ཡེ། ངོ་འཆོར་ཐུབ་ཚོད་ཅིག་ཤོར་ནས་ཅི་ཞིག་ལ་འདང་རྒྱག་བཞིན་
ཡོད།” ངས་རང་ཉིད་སུ་ཡིན་སྐོར་ལ་འདང་རྒྱག་བཞིན་པའི་སྐབས་སུ། ཁྱི་ཁ་
ར་སོ་ཟེར་བ་དེས་སྐད་ཆ་བཤད་བྱུང་བས། བདག་གིས་བསམ་གཞིག་གི་བྱ་
རྒྱལ་རྒོད་པོའི་གཤོག་ཟུང་ཐོལ་གྱིས་མི་བསྐུམས་ཀ་མེད་བྱུང་། སྐབས་དེར་
བདག་གིས་རང་ཉིད་བར་དོའི་འཕྲང་ན་ཕྱི་མའི་ཡུལ་གྱི་རླངས་འཁོར་དུ་་་་་་
བསྡད་ཡོད་པ་དྲན་བྱུང་། ཨ་ཙི་ཕྱི་མའི་ཡུལ་དུ་རླངས་འཁོར་ཡོད་པ་འདི་ཡ་
མཚན་ཆེ་སྙམ་ནས་ངག་འཇམ་པོས་ ཨ་ཁུ་ཁྱི་ཁ་ལགས། ཕྱི་མའི་ཡུལ་དུ་རླངས་
འཁོར་ཞིག་ཀྱང་ཡོད་དམ”ཞེས་དྲིས་པ་ན། ཁོའི་གདོང་ལ་མཐོང་ཆུང་གི་
ཉམས་ཤིག་ཤར་ནས“ གླེན་ཕྲུག དམ་ཆོས་ཀྱི་གཞུང་གང་ན་ཕྱི་མའི་ཡུལ་དུ་
རླངས་འཁོར་ཡོད་མི་ཆོག་ཅེས་གསུངས་འདུག་ ཟེར། དྲིས་པའི་གཏམ་ལ་ལྡོག་
ལན་དེ་ལྟར་བཏབ་བྱུང་བས། བདག་ཅི་བྱེད་འདི་བྱེད་མེད་པར་གྱུར་ནས་ངོ་
གདོང་དམར་པོར་ལོག་བཞིན“རྒྱལ་བའི་གསུང་རབ་བདག་གིས་མི་ཤེས་ཀྱང་། །
དགོན་པའི་ལྡེབས་རིས་སུ་ཁྱོད་ཚོས་ཤིང་རྟ་འདེད་བཞིན་འདུག་” ཅེས་ལན་་་་་་
དྲང་མོར་བཏབ། “ གླེན་ཕྲུག དེ་ཚོ་སྔོན་ཆད་ཀྱི་གནས་ཚུལ་རེད། ད་ལྟ་འཇིག་
རྟེན་འཕེལ་རྒྱས་བྱུང་ན་ང་ཚོའང་འཕེལ་རྒྱས་སུ་འགྲོ་ངེས་པའི་གནས་ལུགས་་་་
མི་ཤེས་སམ། ཁྱོད་ཚོ་འཇིག་རྟེན་པའི་རྒད་པོ་མར་ཁེ་སིས་བྱ་དངོས་མཐའ་
དག་རྒྱུན་ཆད་མེད་པའི་འགྱུར་ལྡོག་གི་ཁྲོད་ན་གནས་ཟེར་བ་མིན་ནམ།” མ་
50



མཁས་པ་མཁས་པ་ཡང་ བར་དོར་འཁྱམས་པའི་ཁེར་རྐྱང་གི་རྣམ་ཤེས།
ན
བསམས་ས་ནས་ཁྱི་ཁ་ར་སོ་ཟེར་བ་འདི་དྲག་རྩལ་ལ་ངར་བས་མི་ཚད་རིག་་་་་་
གནས་ཡོན་ཏན་ཅན་ཞིག་ཀྱང་ཡིན་ཚོད་འདུག གང་ལྟར་རྩོད་པ་བརྒྱབ་ན་ཁོ་
མི་ཐུབ་པས་བདག་གིས་སྔོན་ཆད་དགོན་པ་ནས་བསྡུས་གྲྭའི་རིགས་ལམ་མ་་་་་
སྦྱངས་པར་འགྱོད་པ་སྐྱེ་ཞོར་ཁ་རོག་གེར་འདུག་དགོས་བྱུང༌། དེ་ནས་ཡུད་
ཙམ་མ་སོང་བར་ཁྱི་ཁ་ར་སོས་རླངས་འཁོར་གློ་བུར་ཏན་སེ་འདུག་ཏུ་བཅུག་པ་
དང་། ལྕགས་ཐག་གི་སིལ་སྒྲ་དང་མཉམ་དུ་བདག་རླངས་འཁོར་གྱི་ཕྱིར་དྲུད་
བྱུང་། བདག་གིས་མགོ་བོ་དགྱེ་ནས་བལྟས་དུས། མདུན་ཕྱོགས་སུ་ངོ་མཚར་
ཆེ་བའི་ཐོག་ཁང་ཆེན་པོ་ཞིག་འདུག་ལ། སྒོ་ཁར“ གཤིན་རྗེ་ཆོས་ཀྱི་རྒྱལ་་་་་་་
པོའི་གཞུང་ལས་ཁང་”ཞེས་གསེར་ཡིག་གི་སྒོ་བྱང་རིང་བོ་ཞིག་བཀལ་འདུག
བདག་གིས་ཕོ་བྲང་དེ་མཐོང་རྗེས་རང་ཉིད་གཤིན་རྗེའི་གྲོང་ལ་བསླེབས་པ་་་་་་
གཞི་ནས་ཤེས་ལ། མིག་མདུན་གྱི་ཕོ་གསར་འདིའང་ལས་མཁན་ཁྱི་ཁ་ར་སོ་
ཡིན་པར་ཡིད་ཆེས་རྙེད་སོང་། དེ་ཡང་གཤིན་རྗེ་ཆོས་ཀྱི་རྒྱལ་པོའི་གཞུང་ལས་
ཁང་འདིའི་བཀོད་པ་དང་མཛེས་ཉམས་ལ་སོགས་འདིར་རྒྱ་ཞིང་རྒྱས་པའི་སྒོ་་་
ནས་ཞིབ་བརྗོད་མི་བྱེད། ཡང་གཅིག་བཤད་ན་བདག་ལ་སྙན་ངག་སྨྲ་བའི་
དབང་ཕྱུག་ཞང་ཞུང་ཆོས་དབང་གྲགས་པའི་རྩོམ་རྩལ་དེ་འདྲ་མི་མངའ་བས་་་་
ཞིབ་བརྗོད་བྱེད་བསམས་ཀྱང་བྱེད་མི་ཤེས་པར་འདུག ཀློག་མཁན་རྣམས་ཀྱིས་
བདག་གིས་ཉོག་བཤད་བྱེད་པ་ལས་གཤིན་རྗེའི་ཕོ་བྲང་དོན་ངོ་མར་གང་འདྲ་་་
ཞིག་ཡིན་པའི་སྐོར་མི་བཤད་པ་ཅི་ཡིན་ཅེས་ལེ་བདའ་བྱེད་ཀྱང་སྲིད་ལ།
སེམས་སུ་དོན་དངོས་ཤེས་འདོད་པའི་བྲེལ་འཚུབ་ཀྱིས་ཁེངས་ནས་དོན་ངོ་མར་
ཕོ་བྲང་དེ་དགོན་པའི་ཚོགས་ཆེན་འདུ་ཁང་ལྟ་བུ་ཞིག་ཡིན་ནམ། ཡང་ན་ཁ་
51



ཁ་སང་གི་རྨི་ལམ།
ཆེའི་ཤན་པའི་བཤའ་ར་ལྟ་བུ་ཞིག་ཡིན། ཡང་ན་ཨ་རིའི་ཙུང་ཐུང་གི་གཞུང་
ལས་ཁང་ལྟ་བུ་ཞིག་གམ། ཡང་ན་གླིང་དཔའ་མོ་ཨ་སྟག་ལྷ་མོ་གཤེགས་དུས་
དངོས་སུ་མཐོང་བ་དེ་འདྲ་ཞིག་ཡིན་ནམ་སོགས་འདྲི་ཚིག་མང་བོ་ཞིག་ཡོད་པ་
ངས་ཀྱང་ཤེས་ཡོད། ཡིན་ནའང་བདག་ཅག་གི་སྟོན་པས་ཆོས་གཅིག་གང་ཟག་
སོ་སོའི་སྣང་ངོར་ཤར་བ་མི་གཅིག་པར་གསུངས་པས། ངས་ད་ལྟ་མཐོང་བ་
འདི་རྗེས་ནས་ཁྱོད་ཚོའི་མཐོང་བ་དང་འདྲ་བའི་ཁ་ཚོན་གཅོད་ག་ལ་ཐུབ། དེ་
ལས་མི་ཚང་མ་སྔ་ཕྱིར་གཞུང་ལས་ཁང་འདིར་མིང་ཐོ་འགོད་དུ་ཡོང་དགོས་་་་
པས། སྐབས་དེར་རང་རང་གི་མཛེས་དཔྱོད་ལྟ་བ་སྤྱད་ནས་ལྟད་མོ་བལྟས་ན་
མི་བཟང་ངམ། ཡང་གཅིག་བཤད་ན་ཁྱི་ཁ་ར་སོས་བདག་ལ་དལ་ལྷོད་ལྷོད་
ངང་ཁ་བརྡ་བྱེད་ཁོམ་ཞིག་གང་ནས་སྟེར། ཁོས་བསམ་དབང་དྲན་དབང་མེད་
པར་བདག་ལྕགས་ཐག་གིས་འཐེན་ཏེ་ཕོ་བྲང་ནང་དུ་བླུད། སྐབས་དེར་བདག་
ཁོའི་དམུ་རྒོད་ཀྱི་སྤྱོད་པ་དེར་ཁོང་ཁྲོ་ལངས་ནས་ཞེ་སྡང་དང་བཅས་འཕག་་་་་
འཚག་བརྒྱབ།
ཁྱི་ཁ་ར་སོས“མི་ཆུང་ཐ་ཤལ། སྐེ་ལ་ལྕགས་ཐག་བསྐོན་ན་ཁྱོད་མི་དགའ་
བ་ཨེ་རེད། ཁྱོད་ལྟ་བུའི་དབང་དང་གོ་ས་མེད་པའི་མི་ཆུང་ཞིག་འཕག་འཚག་
བརྒྱབ་པས་གོ་མི་ཆོད། འདི་ལོ་ངོ་དུང་ཕྱུར་རིང་བརྒྱུད་ཡོང་བའི་ཤི་བོ་ཁྲིད་
ལུགས་ཤིག་ཡིན”ཟེར། དེར་བདག་གིས་ཆོ་ངེ་འདེབས་བཞིན“ལུགས་སྲོལ་ཡིན་
ཀྱང་བཅོས་སྒྱུར་བྱས་ན་མི་ཆོག་གམ”ཞེས་བརྗོད་ཀྱང་། ཧ་ལམ་ཁོ་སུན་སྣང་
སྐྱེས་པ་ལོས་ཡིན། བདག་ལ་ཁ་ཡ་མི་བྱེད་པར་ལག་པ་ཡ་གཅིག་གིས་བདག་གི་
གཉའ་ནས་བཙིར་ཏེ་ཡར་བཏེགས་བྱུང་བས། ངའི་རྐང་བ་གཉིས་ཀ་བར་སྣང་
52



བར་དོར་འཁྱམས་པའི་ཁེར་རྐྱང་གི་རྣམ་ཤེས།
དུ་ཕར་གཡོ་ཚུར་གཡོ་བྱེད་དུ་བཅུག “ཆོས་རྒྱལ་རིན་པོ་ཆེ། དེ་རིང་མི་ཆུང་
སྡིག་ཅན་ཞིག་བསླེབས་བྱུང་།” ཁྱི་ཁ་ར་སོས་བདག་བཟུང་ནས་ཚོམས་ཆེན་དུ་
བསླེབས་འཕྲལ་སྐད་གསང་མཐོན་པོས་ཡར་ཞུ་བྱས། “ཡར་ཁྲིད་ཤོག་” སྦུག་
ནས་འབར་མདེལ་གས་པ་ལྟ་བུའི་སྐད་སྒྲ་དྲག་པོ་ཞིག་བྱུང་བས། བདག་ལ་གློ་
བུར་བའི་སྔངས་སྐྲག་ཅིག་སྐྱེས་ནས་ལུས་ཀྱི་བ་སྤུ་མཐའ་དག་གྱེན་དུ་ཕྱོགས་པ་་
དང༌། བྱིན་ཤ་གཉིས་ཀ་རང་དབང་མེད་པར་འདར་སིག་སིག་བྱེད།
ཁྱི་ཁ་ར་སོས་ལྕགས་ཐག་བཀྲོལ་ནས་ཅལ་སྒྲ་དང་བཅས་བདག་ཚོམས་་་་
ཆེན་དཀྱིལ་དུ་གཡུགས་རྗེས་རང་ཉིད་ཟུར་ཞིག་ཏུ་ལངས་ནས་བསྡད་བྱུང་།
བདག་གིས་ཡུན་རིང་ཞིག་ལ་མགོ་བོ་དགྱེ་ནས་གཤིན་རྗེ་ཆོས་རྒྱལ་མཆོག་གི་་་་་
ཞལ་ལ་བལྟ་མ་ཕོད། གནའ་མི་རྒན་པོ་དག་གི་ངག་རྒྱུན་ལྟར་ན། གཤིན་རྗེ་
ཆོས་རྒྱལ་ནི་ཞལ་གཟུགས་ཤིན་ཏུ་འཇིགས་སུ་རུང་བ་མིག་གིས་ལྟར་མི་བཟོད་་་
པ། དཔའ་བོས་མཐོང་ཡང་སྙིང་རྩ་འདར་བ། སྡར་མས་མཐོང་ན་དྲན་མེད་དུ་
བརྒྱལ་བ། ཡན་ལག་བཞི་ལ་དུག་སྦྲུལ་འཁྱིལ་ཞིང་ཁ་སྣ་ནས་མེ་འབར་བ་ལ་
སོགས་སྲིད་པ་གསུམ་གྱི་མི་སྡུག་པའི་ཆ་ཐམས་ཅད་གཅིག་ཏུ་བསྡུས་པའི་སྙིང་་་
བོ་ལྟ་བུ་ཞིག་ཡིན་ཚུལ་བརྗོད་ལ། འབར་མདེལ་གས་པ་ལྟ་བུའི་སྐད་སྒྲ་ཆེན་པོ་
དེར་ཉན་ནའང་མེས་པོ་ཚོའི་ངག་རྒྱུན་བདེན་པ་འདྲ། “མི་ངན་སྡིག་ཅན།
མགོ་བོ་ཡར་དགྱེ་ཞིག་” ཏག་ཏག་ལ་སྐབས་དེར་ཆོས་རྒྱལ་གྱིས་བཀའ་བསྒྲགས་
བྱུང་། ད་ཐེངས་ཁོང་གི་སྐད་སྒྲ་དེ་སྔོན་མ་ལྟར་སྐྱི་གཡའ་བ་ཞིག་མ་ཡིན་པས།
ཡར་སྔོན་གྱི་དེ་ཕལ་ཆེར་བདག་ལ་སྐྲག་སློང་བའི་ཆེད་དུ་འབར་མདེལ་གས་པ་་
ལྟ་བུའི་སྐད་སྒྲ་བསྒྲགས་པ་ཡིན་ཤས་ཆེ་སྙམ།
53



ཁ་སང་གི་རྨི་ལམ།
གནམ་རྒན་མ། ད་ཅི་བྱ། བདག་སྔར་ལས་ཀྱང་སྔངས་ཤིང་འཚུབ་པར་ ，
གྱུར། དེར་སྤོབས་པ་ཆེར་བསྐྱེད་ཀྱིས་མགོ་བོ་ཅུང་ཟད་བཏེགས་ནས་གཡས་
གཡོན་ལ་དལ་བུར་བལྟས་པ་ན། ལས་མཁན་ཚང་མས་མགུལ་ལ་གོང་སྡོམས་
དཀྲིས་ཤིང་ཀོ་ལྷམ་གྱོན་ཡོད་པར་མ་ཟད། གཡས་གྲལ་ཚང་མས་དེང་རབས་
ནུབ་གླིང་པའི་བཞགས་གོས་ནག་པོ་ཁ་ཚང་རེ་དང་གཡོན་གྲལ་ཚང་མས་་་་་་་
དམར་པོ་ཁ་ཚང་རེ་གྱོན་འདུག ཤ་དར་ཁྲག་དར་གྱི་ལས་མཁན་གཟུགས་
བཟང་དེ་རྣམས་མཐོང་རྗེས་སེམས་པའང་ཅུང་ཟད་བདེ་ལ་བབས། མ་གཞིར་
ཕྱི་མའི་ཡུལ་གྱི་ལས་མཁན་རྣམས་མགོ་སྐྲ་དམར་སེར་འཛིངས་ཤིང་མཆེ་བ་་་་་
གཙིགས་པ། རི་དྭགས་པགས་པའི་རྐང་ཐུང་ཟུར་གསུམ་ཞིག་མ་གཏོགས་གྱོན་
མེད་པའི་གླང་མགོ་ར་མགོ་ཅན་ཏག་ཏག་མ་རེད།
“མི་ཆུང་ཐ་ཤལ་ཁྱོད་འོན་སོང་ངམ། མགོ་ཡར་དགྱེ་ཞིག་” ཆོས་རྒྱལ་
ཐུགས་རྒྱལ་བཞེངས་ནས་སྐད་གདངས་འདར་བཞིན་འདུག མ་གཞིར་ཁོང་
ཡང་བདག་དང་འདྲ་བའི་དགའ་སྐྱོ་ཆགས་སྡང་སོགས་ཉོན་མོངས་ཀྱི་བྲན་དུ་་་
གྱུར་པ་ཞིག་ཡིན་ཚོད་འདུག ཉོན་མོངས་པའི་དབང་དུ་ཚུད་ཡོད་ན་འཇིག་
རྟེན་ཆོས་བརྒྱད་ཀྱི་རང་བཞིན་ཁོང་ལའང་ཡོད་ངེས་སྙམ་ནས་ངས་ཁོང་ལ་ཁ་་་
ཡག་ཚིག་བཟང་འདི་ལྟར་ཞུས།
“ཆོས་རྒྱལ་རིན་པོ་ཆེ། ཁྱེད་ཀྱི་སྐུ་ལུས་བརྗིད་ཉམས་ཆེ་དྲགས་པས།
བདག་ལྟ་བུའི་མི་ཆུང་བསོད་ཟད་ཅིག་གིས་ཐད་ཀར་ཁྱེད་ཀྱི་ཞལ་ལ་ལྟ་བའི་་་་
སྙིང་སྟོབས་ཤིག་གང་ན་ཡོད།”
“ཁྲོག་” ཕལ་ཆེར་མདུན་ཅོག་ལ་ཐལ་ལྕག་གིས་གཞུས་པའི་སྒྲ་ཡིན་པ་



བར་དོར་འཁྱམས་པའི་ཁེར་རྐྱང་གི་རྣམ་ཤེས།
འདྲ། བདག་གིས་སྔོན་ཆད་འཇིག་རྟེན་དུ་དཔོན་པོ་རྣམས་ཀྱི་གཞུང་ལས་ཁང་
ནས་སྒྲ་འདི་འདྲ་ཐེངས་མང་ཐོས་མྱོང༌། །
“ ཉོག་གཏམ་མ་བཤད། བདག་ཆོས་ཀྱི་རྒྱལ་པོ་ཟེར་བ་དེ་འདྲའི་ལྟ་སྲོལ་
མེད་པའི་ཕོ་བཙོག་ཅིག་མིན། ཁྱོད་ཀྱི་སྐད་ཆ་འདིས་ངའི་མི་གཤིས་ལ་དམའ་
འབེབས་བྱས་པ་རང་རེད། མ་རེད་མ་རེད། ལྷ་གཤིས་ལ་དམའ་འབེབས་བྱས་
པ་རེད། གང་ལྟར་སྐད་ཆ་འདི་ཤི་བོ་ཚོའི་ཁ་ནས་བསླབས་པ་ཡིན།”
བདག་གིས་གཤིན་རྗེ་རྒྱལ་པོའི་དགོད་བྲོ་བའི་སྐད་ཆ་དེར་ཉན་རྗེས།
སྐྲག་སྣང་རྩ་བ་ནས་མེད་པར་གྱུར་ཏེ་སྤོབས་པ་ཆེན་པོས་མགོ་བོ་ཡར་དགྱེ། ཨ་
ཙི། བློ་ཡུལ་ལས་འདས་པ་ཞིག་ལ་གཤིན་རྗེ་ཆོས་རྒྱལ་ཟེར་བ་ནི་གནའ་མིའི་
ངག་རྒྱུན་དུ་གྲགས་པ་དེ་འདྲའི་འཇིགས་སུ་རུང་བ་ཞིག་མ་ཡིན་པར། ལོ་ན་
དྲུག་ཅུ་ཡས་མས་ཀྱི་རྒད་པོ་སྐུ་ཤ་རྒྱགས་པོ་ཅན་ཞིག་རེད། ཁོང་གི་དབུ་ལ་རྒྱའི་
ཐང་སུང་རྒྱལ་རབས་གང་རུང་གི་དུས་ཀྱི་གོང་མའི་དབུ་ཞྭ་གསེར་མདོག་ཅན་་་་
ཞིག་གསོལ། སྐུ་ལ་གོང་བར་གཟིག་ལྤགས་གཡོགས་ཡོད་པའི་སློག་པ་སྣུམ་སྟུག་
ཅིག་མནབས། ཁོག་སྟོད་སྨད་ལ་ཚི་ལེན་དང་རྐང་སྣམ་སོགས་ཅི་ཡང་གྱོན་མེད་
པར་གཅེར་བུར་བུད་ཅིང་། ཡན་ལག་བཞི་བོར་གསེར་ནག་གི་རྐང་གདུབ་ལག་
གདུབ་མང་བོས་བརྒྱན་འདུག བདག་གིས་ཡུན་རིང་ཞིག་ལ་མགོ་བོ་ཡར་མ་
དགྱེ་བས་ཆོས་རྒྱལ་མཆོག་གི་ཁོང་ཁྲོ་ད་དུང་ཞི་མེད་པ་འདྲ། སྐབས་དེར་ཁོང་
གིས་ཕྱག་གཉིས་རྒྱབ་ལག་ཏུ་བསྣོལ་ནས་གྲོད་པ་ལྡིར་ལྡིར་ངང་ཕར་འགྲོ་ཚུར་་་་
ཡོང་བྱེད་བཞིན་འདུག བདག་གིས་ལག་ཟུང་ཐལ་མོ་སྦྱར་ནས་ཨུ་ཚུགས་
འདྲེས་མའི་ངང་ཁོང་ལ་སྙིང་ནས་གསོལ་བ་འདེབས་རྩིས་བྱས་མོད། ཁོང་གི་ཆ་



ཁ་སང་གི་རྨི་ལམ།
ལུགས་དང་ཉམས་འགྱུར་དེ་དག་མཐོང་བས་དགོད་བྲོ་བའམ་ཡིད་ཆད་པའི་་་་
སྣང་བ་ཞིག་སྐྱེས་བྱུང་། ད་ནི་དབང་མེད་མོས་པའི་སྤུ་ལོང་གཡོ་བའི་དད་པ་དེ་
འདྲ་ཞིག་ཤུགས་ཅི་ཡོད་ཀྱིས་བ ཙིར་ནའང་སྐྱེ་རྒྱུ་མི་འདུག གཤིན་རྗེ་ཆོས་རྒྱལ་
ཟེར་བ་འདིའི་དབུ་ཞྭ་ལ་བལྟས་ན་སྤྱི་ཚོགས་རྙིང་བའི་རིང་གི་དཔོན་ངན་རུལ་་
སུངས་པ་ཞིག་དང་འདྲ་ལ། ལུས་ཀྱི་སློག་པར་བལྟས་ན་ཀླད་རྙིང་མཁྲེགས་
འཛིན་བྱེད་པའི་བོད་པའི་གནག་རྫི་ཞིག་དང་མཚུངས། ཡང་ཡན་ལག་བཞི་
བོའི་སྟེང་གི་སིལ་སྒྲ་འཁྲོལ་པའི་རྐང་གདུབ་ལག་གདུབ་ལ་བལྟས་ན། ལོ་ངོ་
སྟོང་ཕྲག་སྔོན་དུ་ཨེ་ཤ་ཡའི་གླིང་ཆེན་གང་སར་མྱུལ་བའི་རྒྱ་གར་པ་འཁྱམ་པོ་་་
ཞིག་དང་ཡང་འདྲ། སྤྱིར་ཁོང་གི་ཡ་མ་ཟུང་གི་ཆ་ལུགས་དེ་བདག་གི་མིག་ལ་མི་
རན་མོད། མིག་མདུན་གྱི་རྒད་པོ་འདི་གཞན་མ་ཡིན་པར་གཤིན་རྗེ་རྒྱལ་པོ་
ཡིན་པས་ཐབས་བཀོད་ཅི་ཡོད། ལྷག་པར་ད་ནི་རང་ལུས་རང་དབང་ན་མེད་
པས་གཞན་གྱི་ལེགས་ཉེས་དཔྱད་པའི་གོ་སྐབས་དང་དབང་ཆ་ཞིག་གང་ན་་་་་
ཡོད་དམ། “ སྐྱེ་འགྲོ་ཀུན་གྱི་ཐ་མ། ལན་ཆགས་ཀྱི་བདག་པོ། ཉོན་མོངས་ཀྱི་
བྲན་གཡོག་ཏུ་གྱུར་པའི་མི་ངན་ཐ་ཤལ། སེམས་ལ་མི་དྲན་དགུ་དྲན་བྱས་ནས་
ཉེས་པ་མ་གསོག དེ་ལས་གཤིན་རྗེ་རྒྱལ་པོ་ང་ལ་དད་པ་རྩེ་གཅིག་བྱོས་ན་
བཟང་།" ཆོས་རྒྱལ་ཁོང་གིས་ཕལ་ཆེར་ངའི་བསམ་ཚུལ་མཁྱེན་སོང་བ་དང་
འདྲ་བར་དེ་ལྟར་གསུངས་པས། བདག་ཀྱང་གློ་བུར་འཇིགས་ཡེ་རེར་བཏང་ལ།
སེམས་སུ་མི་དྲན་དགུ་དྲན་ཡང་བྱེད་མ་ཕོད་པར་རིག་པ་རྩེ་གཅིག་ཏུ་བསྒྲིམས་་་
ནས་བསྡད། “ལས་མཁན་ཨ་བ་གླང་མགོ ད་ལྟ་སྡིག་ཅན་ལ་ཁྲིམས་གཅོད་
མགོ་རྩོམས་ཤིག་” ཆོས་རྒྱལ་མཆོག་གིས་བཀའ་དེ་ལྟར་བསྒྲགས་པ་ན། གཡོན་
56



བྱ
ཟདྷ་
བར་དོར་འཁྱམས་པའི་ཁེར་རྐྱང་གི་རྣམ་ཤེས།
གྲལ་གྱི་གྲལ་མགོ་ནས་ཕོ་གསར་སྐམ་གྱོང་མོ་སྐད་ལྷང་ལྷང་དུ་གྲག་པ་ཞིག་ཕྱིར་
བུད་པ་དང༌། གདོང་ལ་འཛུམ་གྱིས་ཁེངས་ཏེ་ཁ་ནས་ཤུབ་བུར་ཅི་ཞིག་བཟླས་
པ་ན། ཚོམས་ཆེན་གྱི་དཀྱིལ་ནས་འདབ་མ་བརྒྱད་ཅན་གྱི་མེ་ཏོག་པད་མ་ཆེན་
པོ་ཞིག་ཡར་འཕགས་བྱུང་བ་དང་། མེ་ཏོག་གི་ཟེའུ་འབྲུ་ལས་རྩིས་འཁོར་
འཕྲུལ་ཆས་སྒོ་ཆེན་འདྲ་བ་ཞིག་མངོན་བྱུང་། འཕྲུལ་ཆས་དེ་ནི་ང་ཚོ་འཇིག་
རྟེན་པའི་རྫས་ཀྱི་སྟོབས་ལ་བརྟེན་པ་དེ་དག་དང་མི་འདྲ་བར། ཕལ་ཆེར་
བཀའ་བསྟན་གསང་སྔགས་གཞུང་གི་སྔགས་དང་ཏིང་འཛིན་ལ་སོགས་པའི་་་་་
ལྐོག་གྱུར་གྱི་སྟོབས་ཤུགས་གང་རུང་ཞིག་གིས་ཁ་ལོ་སྒྱུར་པ་དང་འདྲ། རྩིས་
འཁོར་འཕྲུལ་ཆས་ལ་ཁ་ལོ་སྒྱུར་མཁན་ཨ་བ་གླང་མགོ་དེས་ཚད་ཉིས་སྟོང་ཅན་་
གྱི་ཤེལ་མིག་ཅིག་གྱོན་འདུག་ལ། ཕར་བལྟས་ཚོད་ཀྱིས་དཔེ་ཆ་མ་གཏོགས་
བསམ་རྒྱུ་མེད་པའི་ཤེས་ཡོན་ཅན་གཞུང་དྲང་ཞིག་ལོས་ཡིན་འདོད།
དེར་རྩིས་འཁོར་གྱི་ཤེལ་ཡོལ་དུ་མགྱོགས་མྱུར་ངང་བདག་གི་མི་ལོ་ཉེར་་་་་
གཅིག་གི་མི་ཚེ་ཧྲིལ་པོ་སྐད་ཅིག་ཙམ་ལ་ཤར་བྱུང་། ཕྱི་མའི་ཡུལ་དུ་དོན་ངོ་
མར་རྫུན་དང་གཡོ་སྒྱུས་རང་གི་ནག་ཉེས་སྦ་གསང་བྱེད་ཐབས་ཤིག་གཏན་་་་་་
ནས་མི་འདུག ཉེ་སྔོན་འཛམ་བུའི་གླིང་ན་སྐད་གྲགས་ཆེ་བའི་ཨ་རིའི་nter
ཀུང་སིའི་ལག་རྩལ་དེ་ཕྱི་མའི་ཡུལ་དང་བསྡུར་ན་ཤིན་ཏུ་རྗེས་ལུས་ཡིན་པར་མ་
ཟད། འཇར་པན་གྱིས་ད་ལྟ་ཞིབ་འཇུག་བྱེད་བཞིན་པའི་སྐྱེ་དངོས་རྩིས་འཁོར་
ཀྱང་ཕྱི་མའི་ཡུལ་གྱི་རྩིས་འཁོར་འཕྲུལ་ཆས་དང་བསྡུར་ན་བྱིས་པའི་རྩེད་ཆས་་་
ལྟ་བུར་འགྱུར་ངེས། བདག་ད་ལྟ་ཕྱི་མའི་ཡུལ་གྱི་ཚན་རིག་ལག་རྩལ་མཐོན་
པོར་ངོ་མ་སེམས་གཏིང་ནས་ཧ་ལས་སོང་། །
A



ཁ་སང་གི་རྨི་ལམ།
“མི་ན་ཆུང་སྡིག་པ་ཆེན་པོ་ཅན།།
གཤིན་དམྱལ་བའི་རྒྱལ་པོའི་ཁྲིམས་ར་འདིར།།
ཧ་ལས་ནས་འདུག་ཁོམ་གང་ན་ཡོད།།
གསོན་འཇིག་རྟེན་ཁམས་ན་ཡོད་དུས་སུ།།
ཆོས་རྣམ་དཀར་དགེ་བ་ཅི་ཙམ་བསྒྲུབས།།
ལས་ནག་པོ་སྡིག་པ་ག་འདྲ་བསགས།།
ད་དྲིས་པའི་གཏམ་ལན་དྲང་བོར་ཤོད། །” གཤིན་རྗེས་མགྲིན་པ་
གཟེངས་ཙམ་བྱས་ནས་གཏམ་དེ་ལྟར་སྨྲས་བྱུང༌། བདག་གིས་བསམ་པར་ཁོང་
གིས་བདག་གཞུང་དྲང་ཞིག་ཡིན་མིན་ལ་ཉམས་ཚོད་ལེན་བཞིན་འདུག་སྙམ་་་
ནས་ཕྱིར་ལན་དུ།
“ཀྱེ་གཤིན་རྗེ་ཆོས་རྒྱལ་རིན་པོ་ཆེ།།
ཁྱོད་དུས་གསུམ་མཁྱེན་པའི་མཐུ་དང་ལྡན།།
ཡང་རྩིས་འཁོར་འཕྲུལ་ཆས་ངོ་མཚར་ཆེ།།
མི་ང་ཡི་གནས་ཚུལ་ཁྱེད་ལ་གསལ། །
ད་ཤེས་བཞིན་དྲིས་ན་དགོས་པ་ཆུང་།།
བདག་གསོད་གཏུབ་ཅི་བྱེད་ཁྱོད་ཀྱིས་མཁྱེན” ཅེས་ལན་དྲང་བོར་
བཏབ་པ་ན། གཤིན་རྗེ་རྒྱལ་པོ་ཤིན་ཏུ་མགུ་བར་གྱུར་ཏེ་གད་མོ་ཆེས་ཆེར་
བཞད་སོང་། སྐབས་དེར་ལས་མཁན་ཨ་བ་གླང་མགོས་མོ་སྐད་ལྷང་ལྷང་དུ་
བཤད་རྒྱུར། ངས་ད་ལྟའི་བར་ཤི་བོ་དུང་ཕྱུར་བྱེ་བ་དགུ་ཁྲི་ལྷག་ལ་སྣེ་ལེན་བྱས་
ཀྱང་། འདི་འདྲའི་མི་གུས་ལུགས་མི་ཤེས་མཁན་ཞིག་དང་ཕྲད་མ་མྱོང་། ཁོའི་



ཡུ
བར་དོར་འཁྱམས་པའི་ཁེར་རྐྱང་གི་རྣམ་ཤེས།
ཚུགས་ཀར་བལྟས་ན་འཇིག་རྟེན་གྱི་སྐྱེ་འགྲོ་གངྒའི་ཀླུང་གི་བྱེ་མ་ཇི་སྙེད་ཀྱི་་་་་
གྲངས་ཡོད་པ་ལས་ཆེས་ལན་ཆགས་ཆེ་བ་དེ་ཡིན་པ་འདྲ་ཟེར། དེར་མཐུད་
ནས་ལས་མཁན་གཟུགས་རིང་གདོང་ནག་སྐྲ་ལྟག་པར་ཤད་ཡོད་པ་ཞིག་གིས་་་
ཀྱང་སྒམ་ཚུགས་དང་བཅས“ལོས་ཡིན་ལོས་ཡིན། མི་འགྱང་བར་ལྷོ་འཛམ་བུ་
གླིང་དེ་འཁོར་སྐྱོད་ཀྱི་གོ་རིམ་ཁྲོད་རིའི་རྒྱལ་པོ་རི་རབ་དང་གདོང་ཐུག་རྒྱག་་་་
ངེས་པས་བསྐལ་པ་འཇིག་པར་ཐག་མི་རིང་། མི་ཆུང་འདི་ནི་འཁོར་བའི་ནང་
གི་ཆེས་མཇུག་མཐའི་སེམས་ཅན་དེ་ཡིན་པས། བསྐལ་པ་འཇིག་རག་བར་དུ་
བདེ་བ་ཅན་ལ་འགྲོ་མི་ཐུབ་པར་འདུག” ཅེས་ཚིག་ཐག་ཆོད་པོའི་ངང་བརྗོད་པ་
དང༌། མཐོང་ཆུང་གི་ཉམས་དང་བཅས་མགོ་བོ་ཕར་གཡུག་ཚུར་གཡུག་བྱས་
སོང་། །
“ཨ་ཕའི་རོ། མི་ངན་ཁྱོད་གཅིག་པུའི་དོན་དུ་ངེད་གཤིན་རྗེའི་ལས་ཁུངས་
ཀྱིས་མི་ལོ་སྟོང་ཕྲག་མང་བོར་བསྒུག་དགོས་རྒྱུ་རེད། དེ་མིན་ན་ང་ཚོ་ལོ་འགའི་
རྗེས་ནས་བདེ་བ་ཅན་དུ་ལས་འཁྱུར་ངལ་གསོ་བྱེད་དུ་སོང་ན་ཆོག་” ལས་
མཁན་ཁྱི་ཁ་ར་སོ་དེས་ཁོང་ཁྲོ་དང་བཅས་སྨྲེ་སྔགས་དེ་ལྟར་བཏོན་བྱུང་བ་ལ།
དེར་འདུས་ལས་མཁན་ཆེ་ཆུང་ཚང་མས་གཅིག་རྗེས་གཉིས་མཐུད་དུ་བདག་ལ་
སྡིགས་མོ་བྱེད་པ་དང་། མཆིལ་ཞགས་འཕེན་པ། སྡང་མིག་སྟོན་པ་སོགས་སྐད་
ཅིག་དེ་ཉིད་ལ་གཤིན་རྗེ་ཁྲིམས་ར་དེ་སྐྱ་ཀའི་ཚང་ལ་རྡོ་ཕོག་པ་ལྟར་འུར་འུར་་་་
ཟིང་ཟིང་དུ་གྱུར། འུར་ཟིང་གི་ཁྲོད་ནས་བདག་རང་དབང་མེད་པར་འདང་
རྒྱག་གི་ནང་དུ་ལྷུང་། ཁོ་བོས་དེ་རིང་ད་གཟོད་རང་ཉིད་ནི་ཅི་འདྲའི་ལས་ངན་
ཞིག་ཡིན་པ་ཤེས་སོང་། ཅིའི་ཕྱིར་བདག་གི་ལས་སྐལ་འདི་འདྲའི་ཐབས་རྡུགས་
59



ཁ་སང་གི་རྨི་ལམ། -
ཤིག་ཡིན་དགོས་པ་རེད་དམ། འཇིག་རྟེན་དུ་འཚོ་སྐབས་རང་གི་རྣམ་དག་ལྷག་
བསམ་གྱིས་བཞེངས་པའི་ཕུགས་བསམ་གྱི་མཆོད་རྟེན་དཀར་པོ་གཞན་གྱིས་་་་་
རྨང་ནས་བཤིག ད་ལྟ་ཕྱི་མའི་ཡུལ་དུའང་ལས་མཁན་ཚང་མའི་མིག་ནང་གི་
ཚེར་མར་གྱུར། ཨ་གནམ་རྒན་མ། ང་སུ་ཡིན་ནམ། ང་དོན་དམ་དུ་སུ་ཡིན་
ནམ། ངའི་སྐྱེ་བ་སྔ་མའི་སྔ་བ་ནི་འཇིག་རྟེན་ཁྲག་མཚོ་ལ་སྒྱུར་མཁན་སྲིན་པོ་
མགྲིན་བཅུ་ཡིན་ནམ། ཡང་ན་དབུས་ལྷ་ལྡན་དག་པའི་ཞིང་ལ་བཙན་འཛུལ་གྱི་
འདྲེ་ལག་སྲིང་མཁན་དབྱིན་ཇིའི་དམག་དཔོན་མད་ཁུ་ཐང་ན་ཡིན། ཡང་ན་དེ་
དག་ལས་ཀྱང་འཇིགས་སུ་རུང་བའི་སྡིག་ཅན་གཞན་ཞིག གང་ལྟར་ངས་སྐྱེ་བ་
སྔ་མའི་སྔ་བ་ཞིག་ལ་ལས་འབྲས་ཀྱི་རྣམ་ཤེས་རྨུ་ཐག་ལ་བརྒྱུས་པའི་བོད་པ་་་་་་
ཚོར་ལན་ཆགས་ཀྱི་བུ་ལོན་ཆད་ཡོད་པ་འདྲ། ཅིའི་ཕྱིར་ཞེ་ན། ཁོ་ཚོས་ད་ལྟའི་
བར་དུ་བདག་ཐན་ལྟས་ཤིག་ལ་བརྩིས་ཏེ་མཐོང་ཆུང་དང་དམའ་འབེབས།
ངན་སྨྲས་བཅས་བྱས་ནའང་། ངས་ད་དུང་ཁོ་ཚོར་ཞབས་འདེགས་ཙམ་ཞུ་བའི་
འདུན་པ་དེ་འདོར་མ་ཐུབ། ཐ་ན་ཁོ་ཚོས་བདག་བཙན་གྱིས་ལྔ་ལམ་དུ་
བརྫངས་ནའང་། བདག་གིས་བར་དོ་ཁམས་ནས་ཁོ་ཚོར་ཆེས་མཇུག་མཐའི་
སྐད་ཆ་ཞིག་བཤད་འདོད་པ་ནི“ད་མ་གཉིད། གྲང་བས་མི་བཟོད་ན་འཕག་
འཚག་རེ་རྒྱོབ་དང”ཞེས་པ་དེ་ཡིན། འདི་ལྟར་ངས་རང་ཉིད་ནི་འདུ་ཤེས་ཁོ་
ནའི་སྟོབས་ལ་བརྟེན་ཅིང་འདུ་ཤེས་ཀྱི་དབང་དུ་གྱུར་པའི་བྲན་གཡོག་གཞུང་་་་
དྲང་ཁོ་ཚོའི་ལས་སྐལ་གྱི་བྲན་གཡོག་ཡིན་པར་འདོད་ལ། ང་ནི་ཚེ་འདི་ཕྱི་
གཉིས་ཀར་སུས་ཀྱང་དང་ལེན་བྱེད་མ་ཐུབ་པར་བར་དོའི་འཕྲང་ལམ་རིང་མོ་་་
འགྲིམ་དགོས་བྱུང་བའི་ཁེར་རྐྱང་གི་རྣམ་ཤེས་ཤིག་རེད་ཨང་། རེད་ལགས། མ་



— བར་དོར་འཁྱམས་པའི་ཁེར་རྐྱང་གི་རྣམ་ཤེས།
གཞི་ང་ནི་མི་ཡུལ་ནས་རྒྱང་ཕུད་ལ་བཏང་ཞིང་ནུབ་ཕྱོགས་བདེ་བ་ཅན་ནས་་་་
ཀྱང་དགའ་བསུ་མི་བྱེད་པའི་ཁེར་རྐྱང་གི་རྣམ་ཤེས་ཤིག་ཡིན། མཚམས་དེར་
ངས་ད་གཟོད་རང་ངོ་རང་གིས་ཟིན་པར་གྱུར།
གསུམ་པ། ང་ཅི་ཞིག་གི་ཆེད་དུ་འཚོ།
སྐབས་དེར་བདག་གི་སེམས་པ་རབ་ཏུ་སྐྱོ་བས་སྐད་ཕྱུང་ནས་ངུ་འབོད་་་་
བྱེད་འདོད་མོད། མགྲིན་པ་ཅི་ཞིག་གིས་ཁེགས་སོང་བ་ལྟར་སྒྲ་འབྱིན་ཐབས་
བྲལ། ཡིན་ནའང་དྭངས་གཙང་གི་མིག་ཆུ་རྡོག་ཅིག་དལ་བུར་མཁུར་མགོ་
བརྒྱུད་ནས་ས་རུ་ཟགས། མིག་ཆུ་དེ་ཤ་མདོག་དཀར་པའི་ཁྱེའུ་སྙིང་རྗེ་ཞིག་ཏུ་
གྱུར། གོ་ཐོས་སུ་གཤིན་རྗེའི་མདུན་དུ་ཤི་བོ་ཚོས་མིག་ཆུ་བཞུར་མི་ཐུབ་ཟེར་
མོད། དེ་རིང་བདག་གི་མིག་ཆུ་འདི་ལྟར་འགོག་མེད་དུ་བཞུར་པས། གཤིན་རྗེ་
འཁོར་དང་བཅས་པའང་ཅུང་ཧ་ལས་སོང་བ་དང་འདྲ་བར་དལ་ཅག་གེར་་་་་་
གྱུར། “ལས་མཁན་ཚང་མས་བཤད་མཚམས་ཞོག རྒྱུ་མེད་ན་འབྲས་བུ་མེད་
པས། དེ་རིང་མི་ཆུང་འདིའི་མིག་ཆུ་བཞུར་པར་བལྟས་ན་ཁོ་ལ་ཉེས་མེད་སྐྱོན་
འཛུགས་བྱས་ཡོད་པ་འདྲ། ཚང་མས་ཁོའི་ལས་ཀྱི་བུ་ཆུང་དཀར་པོའི་གནས་
ལུགས་བཤད་པར་ཅུང་ཙམ་ཉོན།'' སྐབས་དེར་གཤིན་རྗེའི་ཆོས་རྒྱལ་གྱིས་
བཀའ་དེ་ལྟར་བསྒྲགས་བྱུང་། དེར་བདག་གི་ལས་ཀྱི་བུ་ཆུང་དཀར་པོ་ཡིན་
ཟེར་བའི་ཁྱེའུ་དེས་གཤིན་རྗེ་རྒྱལ་པོར་ཕྱག་གསུམ་བཙལ་ནས་གླུ་འདི་ལྟར་་་་་
བླངས་བྱུང་།
“ ཆོས་ཡོད་ན་ཆོས་རྒྱལ་རིན་པོ་ཆེ།།



ཁ་སང་གི་རྨི་ལམ།
ཆོས་མེད་ན་ཁྲིམས་རྒྱལ་རིན་པོ་ཆེ།།
ཆོས་ཡོད་མེད་གཤིན་རྗེ་རིན་པོ་ཆེ།།
ལས་ཀྱི་བུ་ཆུང་དཀར་པོས་གླུ་བླངས་ནས་མཚམས་འདིར་བསླེབས་པ་ན།
ཆོས་རྒྱལ་གྱིས་ཚིག་མཚམས་བཅད་དེ“ ཡ་ད་ཆོག་གི་ཆོག་གི གནའ་ནས་ད་
ལྟའི་བར་ཤི་བོ་དུང་ཕྱུར་མང་བོའི་ལས་ཀྱི་བུ་ཆུང་དཀར་ནག་སྐད་ངག་ཡོད་་་་
མེད་ཚང་མས་གླུ་དེ་ལྟར་བླངས་ནས་ཁ་ཡག་བརྗོད་པས་བདག་ཤིན་ཏུ་སུན།
དེ་ལས་བཤད་རྒྱུ་ཡོད་ན་ཐད་ཀར་ཤོད་ཅིག་” ཟེར།
“ལགས་སོ།” ལས་ཀྱི་བུ་ཆུང་དཀར་པོས་དེ་ལྟར་ལན་བྱིན་རྗེས། དལ་
ཞིང་ལྷོད་པའི་སྒོ་ནས་བདག་གི་ཚབ་བྱས་ཏེ་ན་ཟུག་དང་སྐྱོ་སྡུག ལྷག་བསམ་
གྱིས་གྲུབ་པའི་གཏམ་རྒྱུད་རིང་མོ་དེ་གསལ་བོར་བཤད་པ་དང༌། བདག་ད་ལྟ་
འདི་ཕྱི་གཉིས་ཀྱིས་དང་ལེན་བྱེད་མ་ཐུབ་པའི་ཁེར་རྐྱང་གི་རྣམ་ཤེས་ཤིག་ཏུ་་་་
གྱུར་པའི་རྒྱུ་རྐྱེན་ཡང་བརྗོད་སོང་། བཤད་འདོད་པ་ཡོད་ཚད་ཕྱི་རུ་ཕྱུང་བས།
བདག་གི་ཕྲག་ནས་ཕ་བོང་ཞིག་ཕོག་པ་ལྟར་དགའ་སྤྲོ་སྐྱེས་ཤིང༌། ལས་ཀྱི་ཁྱེའུ་
དཀར་པོ་དེ་བྲང་ལ་གླན་ནས་འོ་ཞིག་བྱས་པ་ན། དེ་ཡང་འཛུམ་དམུལ་དམུལ་
བྱེད་བཞིནOKཅེས་ལག་བརྡ་ཞིག་བསྟན་རྗེས་བདག་གི་དཔྲལ་བར་འཐིམ།
“ ཤུ། དེ་ལྟར་བཤད་ན་ཁྱོད་ལའང་དངོས་གནས་ཁག་མི་འདུག བདག་
གིས་ཕྱི་མའི་ཡུལ་འདིར་སེམས་ཅན་གྱི་འགྲོ་དོན་ཁོ་ན་བསྒྲུབས་ཀྱང་། མཇུག་
འབྲས་ནི་ཁྱོད་དང་འདྲ་བར་མི་ཐམས་ཅད་མི་དགའ་ཞིང་མཐོང་མི་འདོད་ལ་་་
ཞེད་སྣང་སྐྱེ་ཡུལ་འདྲེ་སྲིན་ལྟ་བུ་ཞིག་ཏུ་རྩི་བཞིན་འདུག་” གཤིན་རྗེ་རྒྱལ་པོས་
ཁྱེའུ་དཀར་པོའི་གཏམ་དེ་གསན་རྗེས་སྐྱོ་ཉམས་དང་བཅས་དེ་ལྟར་གསུངས་་་་
62



བར་དོར་འཁྱམས་པའི་ཁེར་རྐྱང་གི་རྣམ་ཤེས།
བྱུང་།
ཨ་ཙི། དཀར་ནག་ཤན་འབྱེད་བྱེད་མཁན་གྱི་གཟུ་བ། དགེ་སྡུག་ཡང་ལྕི་
འཇལ་མཁན་གྱི་རྒྱ་མ། བདེན་རྫུན་འོ་ཆུ་འབྱེད་མཁས་ཀྱི་ངང་བ། གཤིན་རྗེ་
ཆོས་ཀྱི་རྒྱལ་པོ་ཁོང་ཡང་བདག་དང་འདྲ་བར་ཀུན་གྱིས་དང་ལེན་བྱེད་མི་་་་་་
འདོད་པའི་ཁེར་རྐྱང་གི་རྣམ་ཤེས་འཁྱམ་པོ་ཞིག་རེད་ཨང་། བདག་གིས་དེ་
ལྟར་སེམས་བཞིན་ཡིད་ལ་སྨྲ་བརྗོད་ལས་འདས་པའི་སྐྱོ་སྣང་ཞིག་སྐྱེས་པར་མ་་་
ཟད། ཆོས་རྒྱལ་ཁོང་ལ་གདུང་སེམས་ཤིག་ཀྱང་རང་དབང་མེད་པར་སྐྱེས་བྱུང་།
ཕལ་ཆེར་སྐབས་དེར་གཤིན་རྗེ་རྒྱལ་པོ་ཁོང་ཡང་བདག་དང་འདྲ་བར་སྐྱོ་སྡུག་་་
གི་ཀློང་དུ་ཚུད་འདུག་པ་འདྲ། ཚན་རིག་པའི་འགྲེལ་བཤད་ལྟར་ན་མི་ལ་
དགའ་སྐྱོ་ཆགས་སྡང་གི་ཚོར་སྣང་གང་སྐྱེས་པ་ཐམས་ཅད་ལུས་ཀྱི་ཕྲ་ཕུང་ཆུང་་
ཆུང་རྣམས་ངེས་མེད་འགུལ་སྐྱོད་ལ་བརྟེན་ནས་བྱུང་བ་ཡིན་ཟེར་བས། ཚོད་
དཔག་ཅིག་བྱས་ན་སྐབས་འདིར་གཤིན་རྗེ་རྒྱལ་པོ་ཁོང་དང་ངེད་གཉིས་ཀྱི་་་་་
ལུས་པོའི་ཕྲ་ཕུང་རྣམས་འགུལ་སྐྱོད་བྱེད་སྟངས་གཅིག་མཚུངས་ཡིན་པ་འདྲ།
“ཡ་ད་བདག་གིས་ཁྱོད་ལ་འདྲི་ཚིག་འཕེན། ཁྱོད་མི་ལོ་ཉེར་གཅིག་རིང་
ཅི་ཞིག་གི་ཆེད་དུ་འཚོ་བ་ཡིན།” གཤིན་རྗེ་རྒྱལ་པོས་དགོངས་པ་ཡང་ཡང་
བསྐོར་ནས་གློ་བུར་བདག་ལ་དེ་ལྟ་བུའི་འདྲི་ཚིག་ཅིག་དྲིས་བྱུང་། ཅི་ཞིག་གི་
ཆེད་དུ་འཚོ། དྲང་མོར་བཤད་ན་འདྲི་ཚིག་འདིར་སྔོན་ཆད་བདག་གིས་འདང་
བརྒྱབ་མ་མྱོང་མོད། ལན་གསལ་བོ་ཞིག་མ་བཏབ་ན་གཤིན་རྗེ་ཆོས་རྒྱལ་ཐུགས་
རྒྱལ་བཞེང་ངེས་ལ། བདག་རྡོག་ཐོ་གཅིག་གིས་དམྱལ་བའི་ཡང་མཐིལ་དུ་མི་
འཕེན་པའི་ངེས་པ་མེད་སྙམ་ནས་ཞིབ་འདང་བརྒྱབ། དེ་ལྟར་ཁོང་གི་འདྲི་ཚིག་
63



ཁ་སང་གི་རྨི་ལམ། བ་མདའ་ཡབ་ལ་འཁ་བའམ་
དེ་བདག་གི་ཐོས་འཛིན་ཕོ་ཉས་ཚོར་མ་ཐག་མྱུར་དུ་ཀླད་པ་དོན་གཅོད་ཨུ་ཡོན་
ལྷན་ཁང་ལ་བསྐྱལ་པ་དང་། གནས་དེ་རུ་ཉིན་མཚན་མེད་པར་བྱ་བ་སྒྲུབ་
བཞིན་པའི་ཀླད་ཞོའི་ཕྲ་ཕུང་དུང་ཕྱུར་དུ་མས་སྐད་ཅིག་ཉིད་ལ་གྲོས་སྡུར་ཞིབ་
འཇུག་བྱས་མོད། ཐག་གཅོད་བྱེད་མ་ཐུབ་པས་ལུས་ཁམས་ཡོངས་ཀྱི་ཕྲ་ཕུང་
གངྒའི་ཀླུང་གི་བྱེ་མའི་གྲངས་ལོན་པ་ཚང་མས་ཀྱང་དུས་གཅིག་ཏུ་ཟང་ཟིང་་་་་་
ལང་ལོང་ངང་སེམས་ཁུར་གྱིས་ཁེངས་ཏེ་ཡར་རྒྱུག་མར་རྒྱུག་བྱེད་བཞིན་་་་་་་་
འདུག ལྷག་པར་སྙིང་ཁམས་རྒྱལ་གཅེས་རིང་ལུགས་པའི་ཕྲ་ཕུང་རྣམས་ཆེས་
གནད་འགག་གི་སྐབས་འདིར་ཚབ་ཚུབ་ངང་འབོད་སྐུལ་སྒྲོག་བཞིན་བར་མེད་་
དུ་མཆོང་ལྡིང་བྱེད། སྙིང་ཉེ་བའི་ཀློག་པ་པོ་ལགས། བདག་གི་སྐད་ཆ་བཤད་
སྟངས་འདིར་མཐོང་ཆུང་མ་བྱེད། དོན་དམ་དུ་མི་ཡི་ཕུང་བོ་འདི་འཕྲུལ་ཆས་
ཤིག་ལ་དཔེར་བླངས་ན། ངོ་མཚར་ཅན་གྱི་འཕྲུལ་ཆས་ཤིག་ལས་མ་འདས་ལ།
རྒྱལ་ཁབ་ཅིག་གི་ཚད་ནས་བལྟས་ན་རྒྱལ་ཡོངས་མི་དམངས་བདག་གི་ཕུང་་་་་
བོར་འདུས་ཡོད་པ་དང་མཚུངས། དེར་བདག་གིས་ལན་ལེགས་པོ་ཞིག་མ་རྙེད་
པས་ངོ་གནོང་བཞིན་དུ་“ ཟས་ཀྱི་ཆེད་དུ་འཚོ་བ་ཡིན” ཅེས་ལན་དྲང་བོར་་་་་་་
བཏབ།
“ཧ་ཧ་ཧ། ཧོ་ཧོ་ཧོ” ལས་མཁན་རྣམས་འུར་ཆིལ་ལེར་བགད་བྱུང་།
“ཅི་འདྲའི་མི་བླུན་པོ་ཞིག་རེད་ཨང་། ཁྱི་ཁ་ར་སོས་དེ་ལྟར་ཟེར།
“ ཁྱོད་ཚོ་ལས་མཁན་རྣམས་ཁྱི་ཁ་ཟུམས། མི་ཆུང་ཁྱོད་ཀྱིས་ལན་དེ་ལྟར་
འདེབས་དོན་ཅི་ཡིན།”” གཤིན་རྗེ་རྒྱལ་པོས་ལས་མཁན་ཚོའི་ཚིག་མཚམས་
བཅད་ནས་དེ་སྐད་ཟེར།
64



བར་དོར་འཁྱམས་པའི་ཁེར་རྐྱང་གི་རྣམ་ཤེས།
“ ཆོས་རྒྱལ་མཆོག་གི་མཁྱེན་གསལ་ལྟར། མི་རྣམས་ཀྱིས་བསམ་ཤེས་པ་
ནས་བཟུང་དངོས་པོ་དང་འདུ་ཤེས་བར་གྱི་གཙོ་ཕལ་སྐོར་རྩོད་པ་བརྒྱབ་ཀྱང་་་
ད་དུང་ཐག་ཆོད་མི་འདུག ངས་དོན་དམ་དུ་གང་གཙོ་མིན་སྐོར་ལ་འདང་
བརྒྱབ་ཀྱང་ལན་འདེབས་མ་ཤེས་མོད། གང་ལྟར་མི་རྣམས་བཟའ་བཏུང་ལ་མ་
བརྟེན་ཚེ་གསོན་མི་ནུས་པའི་འཚོ་གནས་ཀྱི་རྨང་གཞིར་འདང་བརྒྱབ་ན་དེ་་་་་
ལྟར་ལགས་པས་ལན་དེ་ལྟར་བཏབ་པ་ཡིན།” བདག་གིས་ཀྱང་སྤོབས་པ་ཆེན་
པོས་སྨྲས།
“མི་ཆུང་ཁྱོད་ཀྱི་སྐད་ཆ་ལའང་གནས་ལུགས་ཅུང་ཙམ་འདུག འཇིག་
རྟེན་པའི་ཟས་གོས་གནད་དོན་ཐག་མ་བཅད་ན་དམ་པའི་ཆོས་བསྒྲུབ་རྒྱུ་་་་་་
དཀའ་མོ་རེད། གཤིན་རྗེ་ཆོས་རྒྱལ་གྱིས་ཐུགས་སྒམ་པོའི་ངང་དེ་ལྟར་གསུང་
ཞོར་དབུ་ལྕོག་ལྡེམ་ལྡེམ་མཛད་སོང་། བདག་གིས་སེམས་སུ་ཆོས་རྒྱལ་མཆོག་
ཀྱང་དཔལ་འབྱོར་འཕེལ་རྒྱས་ག ཙིགས་འཛིན་གནང་མཁན་གྱི་དངོས་གཙོ་སྨྲ་་་
བ་ཞིག་ལགས་སྙམ་བྱུང༌། །
ཡུད་ཙམ་ནས་ཆོས་རྒྱལ་ཁོང་ཁྲི་ཐོག་ནས་འགྱིང་བཞུགས་ཤིག་མཛད་དེ་་་
དལ་ཞིང་ལྷོད་པའི་ངང“ ཡ——མི་ཆུང་། ད་ལྟ་འཇིག་རྟེན་ན་ངོ་མཚར་གྱི་
གསར་འགྱུར་གང་འདྲ་འདུག” གསུངས།
“བློ་ཡུལ་ལས་འདས་པ་ཞིག་ལ། དཔོན་མཆོག་ཁྱེད་ཀྱང་འཇིག་རྟེན་
ཁམས་ཀྱི་འགྱུར་ལྡོག་ལ་དོ་སྣང་ཆེན་པོ་མཛད་མཁན་ཅིག་ལགས་ཨང་''
བདག་གིས་དེ་ལྟར་དྲིས།
“དེ་ལོས་ཡིན། འཇིག་རྟེན་གྱི་འཕེལ་རྒྱས་ཁ་ཕྱོགས་ལྟར་ཕྱི་མའི་ཡུལ་
ག་
65་



ཁ་སང་གི་རྨི་ལམ།
བཅོས་སྒྱུར་གྱི་བྱེད་ཐབས་མ་བཀོལ་ན། ང་ཚོ་རྗེས་སུ་ལུས་ངེས་རེད།” གཤིན་
རྗེ་རྒྱལ་པོས་དེ་ལྟར་གསུང་བཞིན་གད་མོ་བཞད་སོང་།
ཆོས་རྒྱལ་ནི་ངོ་མ་སྐྱེ་འགྲོ་ཕལ་བ་ཞིག་དང་ག་ལ་མཚུངས་ཏེ། མ་འོངས་
པའི་ཕྱོགས་ལ་མངོན་མཁྱེན་གྱི་གཟིགས་རྒྱང་ཤིན་ཏུ་རིང་བར་འདུག དེར་
བདག་གིས་ཀྱང་ཁ་ཁོག་མེད་པར་དེང་སྐབས་འཛམ་གླིང་གི་གསར་འགྱུར་མང་
བོ་ཁོང་ལ་དྲང་བོར་ཞུས། ། ཕ་ཀི་སི་ཐན་དང་རྒྱ་གར་འཕགས་ཡུལ་བར་ཆོས་
ལུགས་ཀྱི་གདོང་ཐུག་གི་ཁྲག་བཞུར་དོན་རྐྱེན་མཚམས་མི་འཆད་པ། ལི་ཧུང་
ཀྲིས་ཀྲུང་གོར་ཆོས་ལོག་གི་ཆོས་འཁོར་ནུས་རྩལ་སྤེལ་པ། པུན ·ལཱ་ཏིན་གྱི
“ གནས་གཞིའི་རྩ་འཛུགས་” ཀྱིས་ཨ་རི་ལ་གློ་བུར་འཇབ་རྒོལ་བྱས་པས། ད་ལྟ་
འཛིན་བཟུང་བཀའ་རྒྱ་འཛམ་གླིང་ཡོངས་ལ་བསྒྲགས་པ་སོགས་ཀྱི་གནས་ཚུལ་་
རྣམས་ཞིབ་པར་གླེངས། གཤིན་རྗེ་རྒྱལ་པོས“ རེད་ཡ། ཁྱོད་ཀྱིས་བཤད་པའི་
པུན ·ལཱ་ཏིན་ཞེས་པའི་མི་དེའི་སྐོར་བདག་གིས་ཀྱང་ཅུང་ཙམ་གོ་བྱུང”
གསུངས།
དེར་མཐུད་ནས་བདག་གིས་ད་ལྟ་འཇིག་རྟེན་དུ་དམངས་གཙོའི་ལམ་་་་་་
ལུགས་ལག་བསྟར་དང་འཐུས་ཚང་དུ་གཏོང་བཞིན་ཡོད་པས། མི་རྣམས་
ཁྲིམས་ལུགས་ཀྱི་མདུན་དུ་འདྲ་མཉམ་ཡིན་པའི་སྐོར་བཤད།
“དེ་ལྟར་བཤད་ན། འཇིག་རྟེན་ཁམས་སུ་དམངས་གཙོའི་ལམ་ལུགས་
ལག་བསྟར་བྱས་པ་དེས་ཕྱི་མའི་ཡུལ་ལའང་གནད་དོན་གསར་བ་ཞིག་བཟོས་་་
ཡོད། སྤྱིར་ང་ཚོས་ཤི་བོའི་རྣམ་ཤེས་འཇིག་རྟེན་དུ་མངག་སྐབས་མི་རང་རང་
གི་སྐྱེ་བ་སྔ་མའི་ཚོགས་བསོགས་དང་བསོད་ནམས་ལ་དམིགས་ནས་ལོངས་སྤྱོད་
66 ་



བར་དོར་འཁྱམས་པའི་ཁེར་རྐྱང་གི་རྣམ་ཤེས།
དང་ཐོབ་གོ་ས་སོགས་གཏན་ཁེལ་བྱས་པ་ཡིན་མོད། འཇིག་རྟེན་གྱི་ཁྲིམས་ལས་
མི་དེ་དག་ལ་དམིགས་བསལ་གྱི་དབང་ཆ་མ་བྱིན་ན་ང་ཚོས་བཀོད་སྒྲིག་བྱས་པ་
དོན་མེད་དུ་གྱུར་པ་རེད།” གཤིན་རྗེ་རྒྱལ་པོས་ཕངས་སེམས་དང་བཅས་དེ་
ལྟར་གསུངས་བྱུང་། བདག་ནི་སྐབས་དེར་གཤིན་རྗེ་ཆོས་རྒྱལ་ཁོང་ནི་མཁྱེན་རྒྱ་
རབ་ཏུ་ཡངས་པར་དད་པ་སྐྱེ་བཞིན་ཡོད་མོད། ཁོང་གི་སྐད་ཆ་དེར་ཡིད་
གཏན་ནས་མ་འཐད་པས་འདི་ལྟར་ཞུས། “ ཆོས་རྒྱལ་ལགས། འགྲོ་བ་ཐམས་
ཅད་ཀྱི་ཐོབ་དང་གོ་ས་དེ་རང་གིས་བསྐྲུན་པ་ལས་ཁྱེད་ཀྱིས་ཐག་བཅད་པ་ག་་་་
ལ་ཡིན་ཏེ། རྒྱལ་རབས་རིམ་བྱོན་གྱི་གོང་མ་ཚང་མས་རང་གི་རྩོལ་བས་དམག་
འཁྲུག་བརྒྱབ་ནས་རྒྱལ་ཁབ་བཙུགས་པར་མ་ཟད། བོད་ཀྱི་ཉེ་རབས་གྲུབ་
མཐའ་སོ་སོའི་བླ་དཔོན་རྣམས་ཀྱིས་ཀྱང་འབུལ་རྟེན་ཁྱེར་ནས་གནམ་བསྐོས་་་་
གོང་མའི་མདུན་དུ་ལྟག་སྒོ་འཛུལ་བར་བརྒྱུགས་བརྒྱུགས་ནས། ད་གཟོད་ཐོབ་
དང་གོ་ས་ཡིན་ཅེས་ལྕགས་ལེབ་ཅིག་གི་སྟེང་དུ་ཡི་གེ་འགའ་བྲིས་ནས་གནང་བ་
ལ་བརྟེན་ནས་དབང་ཆ་དང་ལོངས་སྤྱོད་བྱུང་བ་མ་ཡིན་ནམ”ཞེས་ལན་དྲང་
བོར་ཞུས་པ་ན། གཤིན་རྗེ་རྒྱལ་པོའང་ཁོང་འཛུམ་ཞིག་ཤོར་ནས“དེང་སྐབས་
ཀྱི་འགྲོ་བ་འདི་རྣམས་བསམ་བློ་བཅིངས་འགྲོལ་བཏང་བ་ཡིན་ཅེས་སྐྲག་་་་་་
འཇིགས་ས་མེད་ལ། བླ་དཔོན་རྣམས་ལ་དད་པའང་མི་འདུག གང་ལྟར་ཁྱོད་
ནི་སེམས་ལ་གང་དྲན་ཁ་ནས་སྨྲ་བའི་མི་དྲང་མོ་ཞིག་ཏུ་འདུག་པས། མུ་མཐུད་
དུ་རང་གི་སེམས་ཀྱི་འཆར་སྒོ་རྣམས་བཤད་ཆོག” ཅེས་གསུངས་བྱུང་།
ཚིག་ལ་བརྟགས་ན་ཁོང་ཉིད་ཐུགས་རྒྱལ་བཞེང་གིན་མེད་པ་འདྲ་བས་་་་་
བདག་སྤོབས་པ་སྔར་ལས་ཀྱང་ཆེ་རུ་ཕྱིན་ནས“གལ་ཏེ་ཕྱི་མའི་ཡུལ་དུ་ལས་་་་་
、



ཁ་སང་གི་རྨི་ལམ།
འབྲས་རྩི་བ་ཡིན་ན། བོད་དུ་སངས་རྒྱས་བསྟན་པ་དར་ནས་ལོ་ངོ་ཆིག་སྟོང་
ཙམ་སོང་བའི་རིང་། རྗེ་ཙོང་ཁ་པ་དང་མི་ལ་རས་པ་སོགས་སྐྱེས་ཆེན་རེ་གཉིས་
ལས་གཞན་རྣམས་དག་པའི་ཞིང་ལ་བཀོད་སྒྲིག་མི་བྱེད་པ་ཅི་ཡིན” ཅེས་སེམས་་
ཀྱི་འདྲི་ཚིག་ཅིག་ཞུས་པ་ན། ལས་མཁན་རྣམས་ཤིན་ཏུ་མ་དགའ་བར་རྣམ་
འགྱུར་སྣ་ཚོགས་སྟོན་ལ། དེ་ལས་ཀྱང་གྲལ་མཐའི་ལས་མཁན་གཟུགས་ཐུང་
དེས་ཟུར་ཟའི་ཚིག་གིས“ མི་ངན་ཐ་ཤལ། ཁྱོད་ཀྱིས་བདེ་བ་ཅན་གྱི་ཞིང་ཁམས་
ལ་བགྲོད་པ་ནི་སྤྱོད་ཁང་ལ་རྒྱུག་པ་ལྟ་བུའི་ལས་སླ་མོ་ཞིག་རེད་ཨེ་འདོད། ཁྱོད་
ལྟ་བུའི་ལྟ་བ་ལོག་པ་རྣམས་ལ་དེ་འདྲའི་བསོད་ནམས་ཤིག་ཡོད་དམ།” ཟེར།
དེར་བདག་ཀྱང་འཚིག་པ་ཟོས་ནས་བདག་ལ་བསོད་ནམས་མེད་ཀྱང་རུང་་་་་་
མོད། ང་ཚོ་བོད་པའི་ཁྲོད་ན་གཞུང་དྲང་གི་དད་ལྡན་པ་དཔེར་ན་མདོ་སྨད་
ནས་ལྷ་སའི་བར་བརྐྱངས་ཕྱག་བཙལ་ནས་འཛམ་གླིང་གི་ཅི་ཉི་སིའི་ཟིན་ཐོ་་་་
བརྒལ་མཁན་བགྲང་ལས་འདས་པ་ཡོད། དེ་རྣམས་བཀོད་སྒྲིག་བཟང་བོ་ཞིག་
བྱས་ན་མི་ཆོག་པ་ཅི་ཡོད” ཅེས་ལན་བཏབ་པ་ན། ལས་མཁན་ཆེ་ཆུང་ཚང་མ་
ཁྲོས་ནས་མིག་རྩ་དམར་པོར་གྱུར་པ་དང་། འུར་འུར་ཟིང་ཟིང་ངང་བདག་
ངེས་པར་དམྱལ་བར་འཕེན་དགོས་པའི་སྙན་ཞུ་ཕུལ་པ་དང་། ལས་མཁན་ཨ་
བ་གླིང་མགོས་མོ་སྐད་ལྷང་ལྷང་དུ“ ཁྱོད་ཚོ་བོད་པ་རྣམས་དམུན་པོ་བ་ལང་ལྟ་་་
བུ་ཏག་ཏག་ཡིན་པས། དག་པའི་ཞིང་དུ་འགྲོ་མི་ཐུབ” ཅེས་དམའ་འབེབས་
བྱས་སོང་།
“བོད་པ་ཚོ་དམུན་པོ་ཡིན་པ་བདེན་ཏེ། ད་ལྟ་ང་ཚོ་མ་གཏོགས་འཛམ་
གླིང་གི་མི་རིགས་གང་གིས་ཀྱང་ཁྱེད་ཚོ་མིག་ནང་དུ་མི་འཇོག་ལ་དད་པའང་མི་



གང་
ར
བར་དོར་འཁྱམས་པའི་ཁེར་རྐྱང་གི་རྣམ་ཤེས།
བྱེད། འདི་ལྟར་མི་རིགས་གཞན་རྣམས་མི་ཚེ་འདིའི་ལོངས་སྤྱོད་ཀྱི་ཆེད་དུ་འཚོ་
བཞིན་ཡོད་ལ། ང་ཚོ་ཚེ་ཕྱི་མའི་ཆེད་དུ་འཚོ་བཞིན་ཡོད་པས། རང་ཉིད་རང་
གི་བྲན་གཡོག་ཏུ་གྱུར་སོང་བ་རེད།” བདག་གིས་སེམས་སུ་རང་ལ་གཅིག་ན་
ཐོབ་དང་གོ་ས་མེད་པས་བསོད་ནམས་ཟེར་བའང་ཡོད་མི་སྲིད་ལ། ཕྱག་དང་
སྐོར་བ་ཙམ་ཡང་བྱས་མ་མྱོང་བས། ཚོགས་བསོགས་ཟེར་བ་ཞིག་ཀྱང་ཡོད་མི་
སྲིད། གང་ལྟར་དམྱལ་བར་འགྲོ་དགོས་པ་ཐེ་ཚོམ་མི་འདུག་སྙམ་ནས་བག་ཚ་
བ་ཅི་ཡང་མེད་པར་ལས་མཁན་རྣམས་དང་རྩོད་གླེང་དྲག་པོ་བྱས། །
“ཡ——མི་ཆུང་ཁྱོད་ཀྱིས་རང་ཉིད་རང་གི་བྲན་དུ་གྱུར་ཅེས་པའི་བསྟན་་
དོན་ཅི་ཡིན།” གཤིན་རྗེ་རྒྱལ་པོར་སྔར་བཞིན་ཐུགས་རྒྱལ་བཞེངས་པའི་རྣམ་
པ་ཅི་ཡང་མེད་པར་དལ་ཞིང་ལྷོད་པའི་ངང་བདག་ལ་འདྲི་ཚིག་དེ་ལྟར་དྲིས་་་་་
བྱུང༌། ཐེངས་དེར་ཁོང་གིས་ཀྱང་བདག་གི་ནུབ་གླིང་མཚན་ཉིད་རིག་པ་བའི་
སྐད་ཆ་འཆད་སྟངས་དེར་གོ་བ་ལེན་མ་ཐུབ་པ་འདྲ་བས། གསལ་བཤད་ཀྱི་
ཚུལ་དུ“ གཤིན་རྗེ་ཆོས་རྒྱལ་ལགས། ང་ཚོ་བོད་པས་ཁྱེད་ཉིད་ལ་སྐྱབས་བཅོལ་
པ་ནས་བཟུང་། མི་སུ་ཡིན་རུང་ཨ་མའི་མངལ་ནས་ཐོན་ཏེ་བསམ་ཞིག་ཤེས་མ་
ཐག་ལག་ལ་ཕྲེང་བ་ཐོགས་ཤིང་ཁ་ཏོན་ཟློ་བ་དང་། དེ་འདྲ་བྱས་བྱས་ཀྱི་ངང་
ལ་ལྔ་ལམ་དུ་འགྲོ་བར་སྟ་གོན་བྱེད་ཀྱིན་ཡོད། དེའི་ཕྱིར་བོད་པ་རྣམས་ཀྱི་མི་ཚེ་
ནི་ཕྱི་མའི་ཡུལ་གྱི་ཉེས་ཁྲིམས་ལ་འཇིགས་སྐྲག་སྐྱེས་ཤིང་། དམྱལ་བའི་ལྕགས་
མཁར་སྒོ་མེད་ལ་རྟོག་བཟོ་བྱེད་པའི་ཁྲོད་ནས་སྟོང་ཟད་དུ་འགྲོ་བཞིན་ཡོད།
དེ་བས་རང་ཉིད་ནི་སེམས་ཀྱི་བྲན་དུ་གྱུར་འདུག་ཟེར་བ་ཡིན” ཅེས་ལན་བཏབ།
“ཆོས་རྒྱལ་ལགས། མི་ཆུང་ལྟས་ངན་ལྟ་ལོག་འདི་མྱུར་དུ་དམྱལ་བར་



རྒྱུ
ཁ་སང་གི་རྨི་ལམ།
འཕངས་ན་བཟང་། ལས་མཁན་ཁྱི་ཁ་ར་སོས་དེ་ལྟར་འུར་རྒྱག་བཞིན་བདག་
གི་སྐེ་ལ་ལྕགས་ཐག་བསྐོན་པར་བསླེབས་ཡོང་།
“ སྡོད།” སྐབས་དེར་གཤིན་རྗེའི་ཞལ་དུ་གཟབ་ནན་གྱི་མདངས་ཤིག་
མངོན་ཏེ“ བོད་པ་རྣམས་འདི་ལྟར་བླུན་རྨོངས་ཀྱི་དབང་དུ་ཚུད་པ་དེ་ང་ཚོ་་་་་
གཤིན་རྗེ་ལས་ཁུངས་དང་འབྲེལ་བ་ཅི་ཡོད། བོད་པ་རྣམས་གཞན་གྱི་རྗེས་སུ་
ལུས་པར་ང་ཚོར་ཉེས་པ་གང་ཡོད”ཅེས་གསུངས་བྱུང༌། །
“གཤིན་རྗེ་ལགས། ང་ཚོ་ཁྱེད་ཀྱི་བཀའ་ལ་སྐྲག་ནས་སྡར་མ་དང་ཉམ་
ཆུང་དུ་གྱུར་པ་ཡིན། དེ་མིན་ན་གདོད་མའི་དུས་སུ་གངས་འཁྱག་གི་རལ་གྲིའི་
སོ་ཁ་ནས་རང་བྱུང་ཁམས་ལ་དམར་འཛིང་བྱེད་མཁན་གྱི་དཔའ་རྒོད་དེ་བོད་་་
པ་ཡིན་ལ། སྲོག་ཆགས་བསད་པའི་ཁྲག་གིས་བཞིན་ལ་ཚོས་བྱུགས་ཤིང་པགས་
པ་མཉེས་ནས་དྲོན་པོའི་གོས་བཟོ་བ་སོགས་ཏེ་ཤེས་རིག་རྒྱས་པར་བྱེད་མཁན་་་་
ཀྱང་བོད་པ་ཡིན། ཡིན་ནའང་ལས་འབྲས་ཀྱི་རྒྱ་མ་ལག་ལ་བཟུང་ཞིང་སྙིང་རྗེ་
ཡི་རྒྱ་རྡོ་སྐེ་ལ་བཏགས་པ་ནས། མཐོ་དམན་གང་ཡང་མགོན་དུ་བཀུར་ནས་
རྐུབ་འཕུར་ལྕེ་སྣར་གྱིས་གུས་པ་བྱེད་མཁན་ཉམ་ཆུང་དེ་བོད་རིགས་ཀྱི་ཚུགས་་་
བཙོག་ཏུ་གྱུར་ལ། གཞན་དང་འགྲན་རྩོད་བྱེད་པའི་སྙིང་སྟོབས་མེད་པར་ལུང་ .
གསུམ་གྱི་མདོ་ནས་རི་རྩེར་འབྲོ་མཁན་སྡར་མ་དེའང་བོད་པ་ཡིན། ད་དུང་མུ་
མཐུད་དུ་འདི་ལྟར་སོང་ན། ནམ་ཞིག་ང་ཚོ་བོད་རྣམས་སའི་གོ་ལའི་མཐའ་རུ་
བསླེབ་ངེས་འདུག མདོར་ན་འདི་དག་ཐམས་ཅད་ཀྱང་ཁྱེད་ཅག་གི་ཁ་ལ་ཉན་
པས་ལན་པ་མིན་ན་ཅི་ཡིན།” བདག་གིས་དེ་ལྟར་རྗོད་ཀྱིན་ངར་ལངས་པས་
རང་ཁ་ལ་བདག་བྱེད་མི་ཐུབ་པའི་སྣང་བ་སྐྱེས།
70



བར་དོར་འཁྱམས་པའི་ཁེར་རྐྱང་གི་རྣམ་ཤེས།
“ ཤུ——དད་ལྡན་གྱི་བོད་པ་རྣམས་ལ་ཁག་མི་འདུག བདག་གིས་སྔོན་
ཆད་ཁོ་ཚོར་དམིགས་བསལ་གྱི་ལྟ་སྐྱོང་མ་བྱས་པར་འགྱོད་པ་ཆེན་པོ་སྐྱེ་བཞིན་
ཡོད།” གཤིན་རྗེ་རྒྱལ་པོའི་ཞལ་ལ་སྐྱོ་སྡུག་གི་མདངས་ཤིག་མངོན་ཞིང་དབུ་
སྨད་ནས་བཞུགས་འདུག
བདག་གི་བསམ་པར་དེ་རིང་སྙིང་སྟོབས་ཆེན་པོས་གནས་ལུགས་བགྲངས་
པས་གཤིན་རྗེ་ཁོང་ཡང་ཐུགས་འགུལ་འབྱོན་བཞིན་པ་འདྲ། གོ་སྐབས་འདི་
དང་བསྟུན་ནས་མི་རིགས་ལ་རང་གི་ནུས་པས་སྲི་ཞུ་ཅུང་ཟད་བསྒྲུབ་ཐུབ་ན་ཤི་
བ་དོན་དང་ལྡན་ལ། མི་ལོ་ཉེར་གཅིག་རིང་སྒྲུབ་མ་ཐུབ་པའི་ཕུགས་བསམ་
སྟོང་བ་དེ་ཡང་ཁ་སྐོང་ཙམ་བྱས་པ་ཡིན་སྙམ་ནས“ གཤིན་རྗེ་ལགས། འགྱོད་པ་
ལས་ཀྱི་ཐ་མ་ཡིན་པས། གལ་ཏེ་མཆོག་ཉིད་ཀྱིས་དངོས་གནས་གཞུང་དྲང་གི་
བོད་པ་ཚོར་གཟིགས་སྐྱོང་ཞིག་གནང་འདོད་ན། ཁོ་ཚོའི་ཁྲོད་ཀྱི་མི་དད་ལྡན་
རྣམས་བདེ་བ་ཅན་ལ་འགྲོ་རུ་བཅུག་ན་མི་བཟང་ངམ། དེ་ལྟར་བསྒྲུབ་ན་
ཕྱོགས་གཅིག་ནས་མི་རིགས་གཞན་གྱི་འགྲོ་བ་རྣམས་ཀྱང་རྗེས་སུ་ཡི་རང་ནས་་་
རྣམ་དཀར་དགེ་བའི་ལས་ལ་གཞོལ་བར་ངེས”ཞེས་ནན་གྱིས་ཞུ་འབུལ་བྱས་པ་
ན། གཤིན་རྗེའི་ཞལ་ལའང་འཛུམ་ཆུང་ཞིག་མངོན་ནས“རེད་ཡ། ཐབས་
བཀོད་དེ་ཤིན་ཏུ་ལེགས། དེ་ལྟར་གྱིས་ཤིག” ཅེས་མྱུར་དུ་གཡར་དམ་མཛད་
པས། བདག་ནི་དགའ་སྤྲོས་མྱོས་ཏེ“ ཆོས་རྒྱལ་ལགས། བཀའ་དྲིན་ཆེ་ཞེས་ཡང་
ཡང་ཞུས། སྐབས་དེར་ལས་མཁན་ཨ་བ་གླང་མགོས་གདོང་གི་ཤེལ་མིག་ཡར་
འདེད་ཙམ་བྱས་ནས་སེམས་ཆུང་ངང“ཆོས་རྒྱལ་ལགས། གལ་ཏེ་ང་ཚོས་བོད་
པ་རྣམས་བདེ་བ་ཅན་ལ་འགྲོ་རུ་བཅུག་པའི་དབང་དུ་བཏང་ནའང༌། ཁོ་ཚོའི་
71



ཁ་སང་གི་རྨི་ལམ།
སློབ་གསོའི་ཆུ་ཚད་ཤིན་ཏུ་དམའ་བས་གོ་མི་ཆོད། དཔེར་ན། སངས་རྒྱས་ཀྱིས་
དམ་ཆོས་ཟབ་མོའི་ལུང་གནང་ནའང་། ཁོ་ཚོ་ནི་བོང་བུའི་མགོ་ལ་དབྱུག་པས་
གཞུས་པ་ལྟར་འགྲོ་བ་ལས་མེད་”ཅེས་ཡར་ཞུ་བྱས་སོང་།
“དེ་ནི་གནད་དོན་གལ་ཆེན་ཞིག་རེད།”
གཤིན་རྗེ་རྒྱལ་པོས་དེ་ལྟར་གསུངས་རྗེས་འདང་རྒྱག་གི་ནང་དུ་ལྷུང་།
དེར་བདག་གིས་མྱུར་དུ“ ཆོས་རྒྱལ་ལགས། ཁྱེད་ཅག་གིས་ཕྱི་མའི་ཡུལ་དུའང་
བདེ་བ་ཅན་གྱི་སྡོད་དམངས་གསོ་སྦྱོང་འཛིན་གྲྭ་ཞིག་བསྒྲུབས་ནས། བོད་པའི་
ཤི་བོ་རྣམས་ལ་དུས་ཐུང་གི་ཤུགས་སྣོན་གསོ་སྦྱོང་བྱེད་ཐབས་སྤྱད་ནས་རིག་་་་་་
གནས་ཆུ་ཚད་མཐོར་འདེགས་སུ་བཏང་ཆོག་” ཅེས་ད་ལྟ་རང་རྒྱལ་དུ་དར་ཁྱབ་
ཆེ་བའི་སློབ་གསོའི་བྱེད་ཐབས་དེ་ཁོང་ལ་མཚམས་སྦྱོར་ཞུས་པ་ན། ཆོས་རྒྱལ་
རིན་པོ་ཆེ་ཤིན་ཏུ་མགུ་བར་གྱུར་ནས་“མི་ཆུང་ཁྱོད་ཀྱི་ཐབས་བཀོད་དེ་ཤིན་ཏུ་་
ལེགས། གསོ་སྦྱོང་འཛིན་གྲྭ་བཙུགས་རྗེས་ཁྱོད་འཛིན་གྲྭའི་འཛིན་དཔོན་ལ་
བསྐོ་ཆོག་པས་ཧུར་བརྩོན་བྱོས”ཞེས་གསུངས་བྱུང་།
“ཆོས་རྒྱལ་ལགས། མི་ཆུང་བདག་ལ་གཅིག་ན་ཡོན་ཏན་མེད་པ་དང༌།
གཉིས་ན་ད་དུང་འཇིག་རྟེན་ལ་ཞེན་ཆགས་རྫོགས་མེད་པས། ཕྱི་མའི་ཡུལ་དུ་
འཛིན་དཔོན་ལ་བསྐོ་བ་ལས། ཕྱིར་མི་ཡུལ་དུ་འགྲོ་འདོད” ཅེས་གུས་པ་དང་
བཅས་ཞུ་འབུལ་བྱས། དེར་ལས་མཁན་ཚང་མས“མི་ཆུང་བླུན་པོ་ཁྱོད་བདེ་བ་
ཅན་དུ་མི་འགྲོ་བར་བསམ་བཞིན་དུ་དམྱལ་བའི་མེ་འོབས་སུ་མཆོངས་ནས་ཅི་་་
བྱེད” ཅེས་ཡིད་ཕངས་པའི་ཉམས་ཀྱིས་མགོ་བོ་གཡུག་གཡུག་བྱེད་བཞིན་་་་་་་
འདུག སྐབས་དེར་གཤིན་རྗེ་རྒྱལ་པོའི་ཞལ་ལ་བྱམས་བརྩེའི་འཛུམ་མདངས་
72



བར་དོར་འཁྱམས་པའི་ཁེར་རྐྱང་གི་རྣམ་ཤེས།
ཤིག་མངོན་ནས་བདག་ལ་ཡུད་ཙམ་གཟིགས་རྗེས“མི་ཆུང་ཝ་ཡེ། ། སྔོན་ཆད་
ཁྱོད་འཚོ་མ་འདོད་པར་རང་སྲོག་བཅད་པ་མིན་ནམ། ད་ལྟ་གློ་བུར་ཕྱིར་མི་
ཡུལ་དུ་འགྲོ་འདོད་སྐྱེས་པའི་རྒྱུ་གང་ལ་ཐུག” ཅེས་གསུངས་བྱུང༌།
“ ཆོས་རྒྱལ་ལགས། ད་ལྟ་བདག་གིས་རང་ཉིད་ཅི་ཞིག་གི་ཆེད་དུ་འཚོ་
དགོས་པ་རྟོགས་སོང་།” བདག་གིས་ལན་དེ་ལྟར་བཏབ་པ་ན། ཁོང་ཤིན་ཏུ་ཡ་
མཚན་པར་གྱུར་ནས“འོ། དེ་ན་ཤོད་དང་། ཅི་ཞིག་གི་ཆེད་དུ”ཞེས་གསུངས།
དེར་བདག་གིས་ཀྱང་གཟབ་ནན་དང་བརྟན་བརླིང་གི་ངང་ནས“ བདག་འཁོར་
བའི་ནང་གི་ཆེས་མཇུག་མཐའི་སེམས་ཅན་དེ་བྱེད་པའི་ཆེད་འཚོ་དགོས་” ཞེས་་་
ལན་བཏབ་པ་ན། གཤིན་རྗེ་རྒྱལ་པོའི་བཞིན་མདངས་ཀྱང་ཅུང་འགྱུར་ནས“དེ་
ལ་སྙིང་བོ་ཡོད་དམ” གསུངས། དེར་བདག་གིས་ལན་དུ“དེ་ལྟར་བྱེད་པའི་
དམིགས་ཡུལ་ནི་ལོ་ངོ་ཁྲི་སྟོང་མང་བོར་འཚོ་གཞེས་བྱས་མྱོང་བའི་བོད་པའི་་་་
ཤེས་རིག་དེ་འཇིག་དུས། བདག་ནི་མིག་ཆུ་གཏོར་ཞིང་ཆོ་ངེ་འདེབས་པའི་ཆེས་
མཇུག་མཐའི་བྲན་གཡོག་དེ་བྱེད་འདོད” ཅེས་བརྗོད་པ་ན། གཤིན་རྗེ་རྒྱལ་པོས་
དབུ་ལྕོག་ལྡེམ་བཞིན“མི་ཆུང་ཁྱོད་ནི་སེམས་གཏིང་ནས་རང་གི་བདག་པོར་བློ་་
དཀར་བའི་བྲན་གཡོག་གཞུང་དྲང་ཞིག་རེད” ཅེས་གསུངས་པ་དང་། སྐད་
གསང་མཐོན་པོས“ ཁྱི་ཁ་ར་སོ། ཁྱོད་ཀྱིས་མི་ཆུང་ཁོ་ཕྱིར་མི་ཡུལ་ལ་སྐྱོལ་ཅིག
གསུངས།
“ལགས་སོ།།” ཁྱི་ཁ་ར་སོས་དེ་སྐད་ལན་བྱིན་པ་དང་། བདག་ཁྲིད་ནས་
ཤར་རེར་གཤིན་རྗེའི་ཕོ་བྲང་གི་སྒོར་བུད། དེར་ངེད་གཉིས་འགོར་འགྱང་ཅུང་
ཙམ་ཡང་མ་བྱས་པར་རླངས་འཁོར་ལ་བསྡད་རྗེས་སྐར་མདའ་འཕངས་པ་ལྟར་



:
:
་:་:
༌
：
་：
་
:
་::
!'
''
།'
', ， ་
,
་
: -
:
་
.
..
.
..!
':
;"
, ";
!!!!
!
ཁ་སང་གི་རྨི་ལམ།
སྔར་ཡོང་སའི་ལམ་དེ་བརྒྱུད་ནས་ཕྱིར་བསྐྱོད།
རླངས་འཁོར་ནང་ཁོ་བོས་ཕྱི་མའི་ཡུལ་གྱི་ཡོད་ཚད་སྔོན་ཆད་ངག་རྒྱུན་་་་་
ལྟར་རང་གིས་བློས་རྟོག་བཟོ་བྱས་པ་དེ་དག་དང་གཏན་ནས་མི་འདྲ་བས།
ཕྱིར་མི་ཡུལ་དུ་སོང་ན་ཨ་རིའི《ཉིའུ་ཡོ་སྐབས་དོན་ཚགས་པར》དང་། ཡང་ན་
ཀྲུང་དབྱང་བརྙན་འཕྲིན་ཁང་བརྒྱུད་ནས། རང་གི་མཐོང་ཐོས་མྱོང་གསུམ་
འཛམ་གླིང་མི་དམངས་ལ་ཁྱབ་བསྒྲགས་ཤིག་བྱེད་དགོས་སྙམ་མོད། ཀུན་གྱིས་
བདག་གི་སྐད་ཆར་ཡིད་ཆེས་བྱེད་མི་སྲིད་སྙམ་ནས་སེམས་ཁྲལ་ཞིག་ཀྱང་སྐྱེས།
གང་ལྟར་ཐེངས་འདིར་གཞུང་དྲང་གི་བོད་པ་རྣམས་ལ་གསོ་སྦྱོང་འཛིན་གྲྭ་་་་
ཞིག་བསྒྲུབ་ཏུ་བཅུག་པ་ནི་རང་གི་བྱས་རྗེས་ཡིན་སྙམ་ནས་སེམས་པ་དགའ་་་་
ལྷང་ལྷང་དུ་གྱུར། ད་ཐེངས་འདས་ལོག་བྱས་རྗེས་བདག་གི་མི་ཚེའི་ལྟ་བར་
གཞི་རྩའི་འགྱུར་ལྡོག་བྱུང་ནས། སྐྱོ་སྣང་རིང་ལུགས་པ་ཞིག་ནས་སྤྲོ་སྣང་རིང་
ལུགས་པའི་དཔེ་གཞི་གསོན་པོ་ཞིག་ཏུ་འགྱུར་ངེས་པས། སྔོན་ཆད་ཀྱི་སྡུག་
བསྔལ་དེ་དག་ཀྱང་འདོར་ཆོག་སྙམ་བྱུང་།
“ ཙིར།” རླངས་འཁོར་ཏན་སེ་བསྡད་བྱུང༌། བདག་གིས་མཉམ་ཞིག་
བཞག་དུས། སྟོན་པའི་སྐུ་བརྙན་བཞེངས་ཡོད་སའི་སྔོན་ཆད་ཀྱི་རྒྱ་ལམ་བཞི་
མདོ་དེར་བསླེབས་འདུག
“མི་ཆུང་ཐ་ཤལ། ཕྱིར་མི་ཡུལ་དུ་བྲན་གཡོག་བྱེད་པར་རྒྱུགས།” སྐབས་
དེར་བསམ་དབང་མེད་པར་ཁྱི་ཁ་ར་སོས་དེ་སྐད་ཟེར་བཞིན་རྡོག་ཐོ་ཞིག་་་་་་
གཞུས་ནས་བདག་རླངས་འཁོར་གྱི་ཕྱི་རུ་གཡུགས་སོང་།
“ཁྱི་ཁ་ར་སོ། ངས་དཔོན་ཆོས་རྒྱལ་ལ་གཏུག་བཤེར་བྱེད་ངེས། བདག་



བར་དོར་འཁྱམས་པའི་ཁེར་རྐྱང་གི་རྣམ་ཤེས།
གིས་སྔངས་སྐྲག་དང་བཅས་དེ་ལྟར་སྐད་བརྒྱབ་པས། གཞི་ནས་གཉིད་སྟུག་པོ་
ལས་སད་པར་གྱུར།
སྙིང་ཉེ་བའི་ཀློག་མཁན་ལགས། མ་གཞིར་འདི་ནི་དགོད་བྲོ་བའི་ཉོག་
འཛིང་གི་རྨི་ལམ་རིང་མོ་ཞིག་རེད། བདག་གཉིད་ལས་སད་དུས་རང་ཁྱིམ་གྱི་
ཚ་ཐབ་སྟེང་ཉལ་འདུག་ལ། སྔས་འགྲམ་ན་ད་དུང་བལྟས་ཚར་མེད་པའི་ཨ་
སྟག་ལྷ་མོའི་སྒྲུང་དཔེ《དམྱལ་གླིང་མུན་པ་རང་སེལ》ཞེས་པ་དེ་ཁ་ཕྱེ་ནས་་་་་་་
བཞག་འདུག དེར་བདག་གིས་ཐོད་པའི་རྔུལ་ཆུ་འབྱིད་བཞིན་མལ་ལས་
ལངས་པ་ན། ད་གཟོད་དེ་རིང་ནི2001ལོའི་ལོ་གསར་ཚེས་གསུམ་ཉིན་ཡིན་པ་
དྲན། ངག་རྒྱུན་ལྟར་ན་དེ་རིང་ནི་ཡུལ་ལྷ་གཞི་བདག་དང་ཆོས་སྐྱོང་སྲུང་མའི་
ཚོགས་ཀྱིས་ལོ་གསར་དུས་སྟོན་རོལ་པའི་ཉིན་མོ་ཡིན་ཟེར། གལ་སྲིད་གཏམ་དེ་
བདེན་ན་ཨ་ཁུ་ཆོས་རྒྱལ་ཁོང་ཡང་དེ་རིང་དགའ་སྟོན་ལ་རོལ་བཞིན་ཡོད་ལས་་
ཆེ་སྙམ། སྐབས་དེར་ལོ་བརྒྱད་ཅན་གྱི་ཚ་བོས( ངའི་ཕུ་བོའི་བུ) མི་རྒན་ལ་ལད་
ཟློས་བྱེད་པའི་ཚུལ་གྱིས་གླུ་ཞིག་བླངས་བྱུང་།
“ཡེ། གླུ་ལེན་ན་ཚེ་ཐོག་འདི་ནས་ལེན།།
ཚེ་ཕྱི་མའི་ཡུལ་ན་གླུ་པ་མེད།།
མི་མཐེ་བོང་ཙམ་ཞིག་མེད་ས་ན།།
གླུ་བླངས་ནས་འགྲོ་ས་གང་ན་ཡོད།”
མི་རབས་ནས་མི་རབས་ལ་བརྒྱུད་པའི་གླུ་ཚིག་དེར་ཉན་བཞིན། ང་དང་
ངའི་མཐའ་འཁོར་གྱི་བྱ་དངོས་ཡོད་ཚད་འདི་ལྟར་རྒས་ཤིང་། འདི་ལྟར་འཇིག་
ངེས་རེད་སྙམ་བྱུང་།



ཁ་སང་གི་རྨི་ལམ།
བོར་སོང་བའི་ཚེ་སྲོག
དབྱར་ཟླ་དྲུག་པའི་ལྗང་མདོག་གི་རྩྭ་ཐང་ནི་ངོས་གནམ་ལ་བསྐོར་པའི་་་་་
ཅོག་ཙེ་ཞིག་དང་འདྲ་ལ། སྔོ་བསངས་ནམ་མཁའ་ནི་དེའི་སྟེང་དུ་ཁ་སྦུབས་
ནས་བཞག་ཡོད་པའི་སླ་ང་ཞིག་དང་དབྱེར་མ་མཆིས། གནམ་གོར་མོ་དང་ས་
ལེབ་མོ་སྟེ། མཐོང་ལམ་གྱི་ཡུལ་ཁམས་ཧྲིལ་པོ་ཁ་དོག་གཉིས་ཁོ་ནས་གྲུབ་ཅིང་།
ཕ་མཐའ་བྲལ་པའི་ཡུལ་ཁམས་ཆེན་པོ་འདིར། འཚོ་གནས་ཀྱི་ཆེད་དུ་འདུར་
རྒྱུག་ལ་རེམ་བཞིན་པའི་སྲོག་ལྡན་སུ་ཞིག་ཡིན་རུང་། རང་ཉིད་ཤིན་ཏུ་ཉམ་
ཆུང་ལ་ཅི་ཡིན་ཆ་མི་འཚལ་བར། གང་ཞིག་ནས་བོར་ལོས་འགྲོ་སྙམ་པའི་
འཇིགས་སྣང་རབ་རིབ་ཅིག་ངང་གིས་སྐྱེས་ཡོང་།
ལྟོས་དང་། ཁོད་ཡངས་པའི་རྩྭ་ཐང་དུ་ཨོང་བ་སྤམ་མཐོར་སྤུངས་འདྲའི་
ཁང་མིག་བརྒྱ་ཕྲག་འགའ་ཡོད་པ་དེ་ནི། གསར་དུ་འཛུགས་སྐྲུན་བྱས་པའི་ཐང་
76：



བོར་སོང་བའི་ཚེ་སྲོག་
སྐྱ་གྲོང་རྡལ་རེད། ཉེ་བའི་ལོ་འགའི་ནང་། འདིར་རྨོ་བསྐྱུར་རྩྭ་འདེབས་ཀྱི་སྲིད་
ཇུས་ལག་བསྟར་དངོས་འབེབས་བྱས་པས། ཉེ་འདབས་ཀྱི་འབྲོག་སྡེ་ནས་དུད་
ཁྱིམ་བརྒྱ་ཕྲག་ལྷག་གིས་སྲོལ་རྒྱུན་གྱི་མཚེར་ས་སྤོར་བའི་འཚོ་བ་མཚམས་་་་་་་
བཞག་སྟེ། གནས་གཅིག་ཏུ་འདུས་སྡོད་བྱེད་པའི་འཚོ་བ་རོལ་མགོ་བརྩམས།
དེའི་ནང་འཇོན་ཐང་ཅན་སྐོར་ཞིག་གིས་ཕྱུགས་ཟོག་བཙོངས་ནས་ལས་རིགས་་་
གསར་བ་གཉེར་བཞིན་ཡོད་དེ། གཞུང་ལམ་གྱི་གཡས་གཡོན་དུ་ས་འདིའི་མིས་
གཉེར་བའི་ཚོང་ཁང་དང་ཟ་ཁང་གང་མང་མཐོང་ཐུབ་ལ། ལན་རེར་ཁོ་ཚོའི་
ཚོང་རྫས་འདྲུད་བྱེད་ཀྱི་རླངས་འཁོར་དག་ཀྱང་རྫོང་མཁར་ལ་འཐེན་པའི་་་་་
གཞུང་ལམ་སྟེང་ཤར་རྒྱུག་བྱེད་བཞིན་མཆིས། ཡིན་ནའང་མི་གཞན་སྐོར་ཞིག་
གིས་ཕྱུགས་ཟོག་འཚོས་ནས་སྡུག་མྱོང་མི་འདོད་ལ། ལས་ཀ་གསར་བའང་མ་
འཁྱོངས་པས། གྲོང་རྡལ་དེར་ཉི་མ་འཁྱོལ་ཐབས་ཙམ་བྱས་ཏེ་བསྡད་འདུག།
ཐང་སྐྱ་གྲོང་རྡལ་དང་ཐག་མི་རིང་བའི་སྤང་ཐང་དེ་རུ་ལུག་ཁྱུ་ཞིག་ཐར་་་་
ཐོར་དུ་བཀྲམ་ཡོད་ལ། ལུག་ཁྱུའི་རྗེས་སུ་གཟུགས་ཕུང་ཆུང་ལ་ཤ་སྐམ་པའི་བུ་
མོ་ཆུང་ཆུང་ཞིག་འདུར་རྒྱུག་བྱེད་ཅིང་མཆིས། མགོ་སྐྲ་འཛིངས་ཤིང་ངོ་གདོང་
དྲི་མས་སྦགས་ལ། ལུས་ཕུང་རིད་ཅིང་ཁ་ཤ་སྐམ་པ་སོགས་ལས། མོའི་འཚོ་བའི་
གནས་བབ་ཤིན་ཏུ་ཐབས་ཆག་ཡིན་པ་གསལ་བོར་ཤེས་ཐུབ། མོའི་ཡིད་དུ་འོང་
བའི་ངོ་གདོང་གི་རྣམ་འགྱུར་དང་བྱིས་བློའི་རང་བཞིན་མ་ཡལ་པའི་ལུས་ཀྱི་་
སྟངས་སྟབས་གང་རུང་ན། གསར་སྐྱེས་མེ་ཏོག་ལྟ་བུའི་བྱིས་པ་ཞིག་གིས་ལྐོག་
གྱུར་གྱི་འཇིག་རྟེན་ལ་བཅངས་པའི་རེ་སྨོན་དང་དགའ་སྤྲོ་ཞིག་མ་ཉམས་པར་་་་
ཡོད་ནའང་། གོར་ཞིང་ཆེ་ལ་དཀར་ནག་གི་ཆ་མངོན་པར་དབྱེ་བའི་མིག་ཟུང་
77
7



ཁ་སང་གི་རྨི་ལམ། -
དང་། མིག་ཟུང་དེ་ལས་འཕྲོས་པའི་དྭངས་གསལ་གྱི་མིག་མདངས་གཉོམ་པོ་
དེའི་གཏིང་རིམ་དུ། དེ་འདྲའི་བྱིས་པ་ལོ་ཆུང་ཞིག་ལ་ཡོད་མི་འོས་པའི་སྐྱོ་
གདུང་དང་ངལ་དུབ་ཀྱི་སྣང་བ་ཞིག་ཀྱང་བག་ལ་བསྐུངས་འདུག བུ་མོ་དེའི་
མིང་ལ་ལྷ་དཀར་ཟེར་བ་དང་ལོ་བརྒྱད་པར་བུད་ཡོད། མོ་ནི་ཐང་སྐྱ་གྲོང་རྡལ་
གྱི་འབྲོག་པ་དགྲ་འདུལ་གྱི་བུ་མོ་ཡིན། སྔོན་ཆད་འབྲོག་པ་རྣམས་གྲོང་རྡལ་དུ་
གཞིས་ཆགས་མགོ་ཚུགས་སྐབས། དགྲ་འདུལ་གྱིས་ཕྱུགས་ཟོག་འཚོས་ནས་སྡུག་
མྱོང་མ་འདོད་པས། མ་རྒན་གཅིག་པུ་དང་ལུག་ཁྱུ་འབྲོག་ས་ནས་བསྐྱུར་ཅིང་། །
ཆུང་མ་དང་ཁོ་གཉིས་ཀ་གྲོང་རྡལ་དུ་ཚོང་ལས་གཉེར་དུ་ཡོང་། ཁོས་ས་དེར་
ཐོག་མར་ཁ་ཆེའི་ཚོང་པ་ཞིག་དང་མཉམ་དུ་ནོར་ལུག་གི་པགས་པ་ཉོ་སྡུད་བྱས།
ཡིན་ནའང་ཡུན་རིང་མ་ལོན་པར་ཆུང་མས་ཁོ་ལ་བུ་མོ་ཞིག་བཙས་རྗེས། ཁ་
ཆེའི་ཚོང་པའི་རྗེས་འབྲངས་ནས་ས་ཐག་རིང་ཞིག་ལ་བྲོས་སོང་། །
མཐོ་སྒང་གི་ཉི་འོད་ཚ་མོ་ནི་རྨོ་མོས་བཤད་པའི་གནའ་གཏམ་ནང་གི་་་་་
འདྲེ་མོ་གདུག་རྩུབ་ཅན་དེའི་མཆེ་སྡེར་དང་འདྲ་བར་བུ་མོ་ལྷ་དཀར་གྱི་གདོང་་
ལ་ཐད་ཀར་ཟུག་ཡོང་བས། མོའི་མཁུར་ཚོས་དང་ཐོད་པའི་སྐྱི་ལྤགས་བསྲེགས་
ནས་དམར་ནག་ཏུ་བཏང་ཡོད། མོས་ལན་རེར་ལག་པ་ཆུང་ཆུང་ཟུང་གཅིག་ཉི་
གདུགས་ཀྱི་ཚབ་ཏུ་བྱས་ནས་རང་གི་ཚ་བེར་བེར་བྱེད་པའི་ངོ་གདོང་ལ་སྲུང་་་་་
སྐྱོབ་བྱེད་བཞིན་ཡོད་ལ། ལན་རེར་འུར་ཆ་ཀླད་ལ་བསྐོར་ནས་ལུག་ཁྱུའི་ཁ་
ཕྱོགས་སྒྱུར་བཞིན་འདུག བུ་མོ་ལྷ་དཀར་གྱི་ཨ་མ་ཁ་ཆེའི་ཚོང་པའི་རྗེས་དེད་
ནས་ས་ཐག་རིང་ཞིག་ལ་བྲོས་ཤུལ་དུ། ཨ་ཕས་ལྷ་དཀར་འབྲོག་ས་རུ་བསྐྱལ་
པས་མོ་ནི་རྨོ་མོས་གཉོར་སྐྱོང་བྱས་པ་ཡིན།



༣
བོར་སོང་བའི་ཚེ་སྲོག
ད་ལྟ་གཡའ་དག་པའི་ནམ་མཁའི་མཐོངས་སུ་གར་ཡོང་ཆ་མེད་ཀྱི་སྤྲིན་པ་
ལེབ་མོ་འགའ་ཇེ་མང་དུ་གྱུར་སོང་ལ། སྤྲིན་པའི་གྲིབ་གཟུགས་ཕོན་པོ་རེ་རེ་རྩྭ་
ཐང་དུ་འཕོས་པས། རྒྱང་རིང་ནས་བལྟས་ན་གཡག་རོག་པོ་རེ་རེ་ཐང་ཁུད་ན་
དལ་བུར་རྒྱུ་བ་དང་གཉིས་སུ་མ་མཆིས། ཉི་འོད་ཚ་མོ་དེ་སྤྲིན་པའི་བར་གསེང་
བརྒྱུད་ནས་ལྷ་དཀར་གྱི་སྤྱི་གཙུག་གི་དྲང་ཐད་དུ་ཕོག་པ་དང་འབྲེལ། མོའི་ཕོ་
བའི་ནང་ནས་ཀྱང་བསྟུད་མར་ཁྲོག་སྒྲ་འགའ་གྲག་བྱུང་བས། ད་ནི་ཉིན་གུང་
གི་དུས་ཚོད་བརྒལ་ཟིན་པ་ཤེས་ཐུབ། ད་ནངས་ཞོགས་པ་ནས་བཟུང་། ལུག་
རྣམས་གནས་གཅིག་ཏུ་ཡུད་ཙམ་ལའང་མི་སྡོད་པར་རྩྭ་ཆུ་གང་བཟང་ཡོད་་་་་་
སར་བསྙེགས་ནས་བརྒྱུགས་པས། ད་ནི་གཞི་ནས་ཐང་ཆད་པའམ་ཡང་ན་ཉི་
མའི་ཚ་གདུག་ལ་གཡོལ་ཆེད། རང་རང་སར་མགོ་བོ་ལག་སུག་བར་དུ་བཅུག་
སྟེ་ཉལ་ནས་ཡོད།
བུ་མོ་ལྷ་དཀར་གྱིས་ལུག་ཁྱུ་ལ་སྐོར་ལྟ་ཞིག་བྱས་རྗེས། ཐོད་པའི་རྔུལ་ཆུ་
དལ་གྱིས་འབྱིད་བཞིན་ས་རུ་ཙོག་པུར་བསྡད་ནས་ངལ་གསོ་བྱས། མོ་སྔ་དྲོ་
ཧྲིལ་པོ་ཞིག་ལ་ལུག་ཁྱུའི་རྗེས་དེད་ནས་བརྒྱུགས་པར་བརྟེན། ད་ལྟ་ལུས་ཐང་
ཆད་ཅིང་ཁ་སྐོམ་ལ་ཕོ་བ་ལྟོགས་པའི་སྣང་བ་ཞིག་འགོག་མེད་དུ་སྐྱེས་ཡོང་། །
ཡིན་ནའང་དེ་རིང་མ་ཡར་གྱིས་མོར་བྲོ་ཁ་བྱིན་མེད། ལོ་གཉིས་ཀྱི་སྔོན་ལ། རྨོ་
མོ་ནད་ཀྱི་དབང་གིས་ཚེ་ལས་འདས་རྗེས། ཨ་ཕས་རྨོ་མོས་ཤུལ་དུ་བསྐྱུར་པའི་
ལུག་ཁྱུ་དང་བུ་མོ་གཉིས་ཀ་ཆབས་ཅིག་ཏུ་གྲོང་རྡལ་དེར་བླངས་ཤིང་། སྔོན་
ཆད་རྨོ་མོ་ལ་ལུག་མང་བོ་ཡོད་ནའང་། ཕྱིས་སུ་ཨ་ཕས་འཚོང་ཅི་ཐུབ་བྱས་པས་
ད་ལྟ་ཉུང་ངུ་ཙམ་ལས་ལྷག་མེད། མོ་གྲོང་རྡལ་དུ་ཡོང་ནས་ཡུན་རིང་མ་འགོར་
དུ



ཁ་སང་གི་རྨི་ལམ།
པར་མ་ཡར་གྱིས་བུ་ཆུང་ཞིག་བཙས་སོང་། །
ཨ་མ་མེད་པའི་ལུ་གུ་སྐེ་ནག་དེ་ནམ་རྒྱུན་དང་འདྲ་བར་བུ་མོ་ལྷ་དཀར་གྱི་
གམ་དུ་ཡོང་ནས་མོའི་རྒྱབ་ཀྱི་བྲོ་ཁུག་སྟོང་བར་མཆུ་ཏོས་རེག་བཞིན་འདུག ལྷ་
དཀར་གྱིས་ལུ་གུ་པང་ལ་བླངས་ནས་བྱིལ་བྱིལ་བྱེད་བཞིན“ འབའ་འབའ། དེ་
རིང་ཨ་མས་ང་ལ་བྲོ་ཁ་མ་བྱིན་པས། ཁྱོད་ལ་གོ་རེ་སྟེར་རྒྱུ་མེད་”ཟེར། ལུ་གུས་
མཆུ་ཏོ་བསྲིངས་ནས་མོའི་སྐེ་དང་འགྲམ་པ་སོགས་ལ་རེག་བཞིན་མུ་མཐུད་དུ་་་
ཁ་ཟས་འཚོལ་བཞིན་འདུག སྐབས་དེར་མོའི་ཕོ་བ་ཤིན་ཏུ་ལྟོགས་ནའང་ལུ་
གུའི་ཁ་ཟས་འཚོལ་བའི་རྣམ་འགྱུར་སྙིང་རྗེ་བོ་དེ་མཐོང་བས་རང་དབང་མེད་་
པར་གད་མོ་ཤོར། མཇུག་མཐར་མོས་ཐབས་བཀོད་གཞན་མ་རྙེད་པས་རང་གི་
གོང་མཛུབ་ལུ་གུའི་ཁ་ནང་དུ་བཞག་ནས་ནུ་རུ་བཅུག་པ་དང༌། ཡུན་རིང་མ་
འགོར་པར་ལུ་གུ་དེ་མོའི་པང་དུ་གཉིད་སོང་།
ཉིན་གུང་སྔར་ནས་ཡོལ་ཟིན། བུ་མོ་ལྷ་དཀར་གྱི་ཕོ་བ་ལྟོགས་པའི་སྣང་བ་
ཇེ་ཆེ་ནས་ཇེ་ཆེར་ཕྱིན་ཏེ་བཟོད་བསྲན་བྱེད་དཀའ་བའི་གནས་སུ་གྱུར། ཡིན་
ནའང་མོ་རང་ཁྱིམ་ལ་བྲོ་ཁ་ལེན་དུ་འགྲོ་བའི་སྤོབས་པ་མེད། མོའི་ཁྱིམ་ནི་ཐང་
སྐྱ་གྲོང་རྡལ་གྱི་ཤར་མཐའ་ན་གྱང་ར་སྐྱ་བོ་ཅན་གྱི་ཁང་བ་ཞིག་ཡོད་པ་དེ་ཡིན།
གྱང་ར་སྐྱ་བོ་དེ་མཐོང་ཐེངས་རེར་མོ་ལ་བཤད་མི་ཤེས་པའི་འཇིགས་སྣང་ཞིག་་
རང་བཞིན་གྱིས་སྐྱེས་ཡོང་། ལོ་གཉིས་སྔོན་གྱི་དེ་རིང་དང་འདྲ་བའི་ཉིན་ཞིག་
ལ། མ་ཡར་གྱིས་ལོ་དྲུག་ལ་སོན་མ་ཐག་པའི་བུ་མོ་ལྷ་དཀར་ལ་མིང་བོར་ལྟ་
སྐྱོང་བྱེད་དགོས་པའི་འགན་འཁུར་བཞག་རྗེས། གཞུང་ལམ་ལས་སར་ཞོར་
ལས་སུ་བུད་སོང་། བུ་མོ་ལྷ་དཀར་གྱིས་རང་གི་ནུས་ཚོད་ཀྱིས་མིང་བོར་བདག་
80



བོར་སོང་བའི་ཚེ་སྲོག
སྐྱོང་གང་ལེགས་བྱས། ཉིན་གུང་མིང་བོ་གཉིད་དུ་ཡུར་བ་མཐོང་བས་མོས་ཁོ་
སེམས་ཆུང་ངང་ཚ་ཐབ་ཏུ་བསྙལ། ཉིན་དེར་རང་ཁྱིམ་དུ་ཇ་ཡང་བསྐོལ་མེད་
པས་ལྷ་དཀར་ཁྱིམ་མཚེས་ཚང་གིས་བོས་པ་བཞིན་གུང་ཇ་འཐུང་དུ་སོང་། །
ཡིན་ནའང་བསམ་ཡུལ་ལས་འདས་པ་ཞིག་ལ། ཡུད་ཙམ་ནས་མིང་ཆུང་གཉིད་
ལས་སད་ཅིང་གོག་ནུར་བྱས་ཏེ་ཚ་ཐབ་ལས་མར་ལྷུང་བས། ངོ་ལ་རྨ་ཤུལ་ཅུང་
ཆེ་བ་ཞིག་བཏོད་པར་མ་ཟད། གཡས་ལག་གི་རུས་པ་གས་ཆག་ཏུ་བཏང་།
དོན་དེ་ཤེས་མ་ཐག་མ་ཡར་གྱིས་ཆོ་ངེ་འདོན་བཞིན“བུ་མོ་འདི་ལོ་ན་ཆུང་རུང་་
ང་ལ་ངན་སེམས་འཆང་ཤེས་འདུག མོས་ངའི་བུ་ཆུང་གསད་བསམས་པ་རེད་”
ཟེར་ནས་མོའི་སྐྲའི་ལན་བུ་ནས་བཟུང་སྟེ་སྒོར་དྲུད་ཐོག ཨ་ཕ་ཡང་མོའི་གཏམ་
ལ་ཡིད་ཆེས་ཏེ“ གདོན་ཕྲུག་འདི། མོའི་ཨ་མ་གདོན་མོ་དེ་དང་ཤིན་ཏུ་འདྲ། མོ་
ངའི་ལན་ཆགས་རེད”ཟེར་ནས་ཉེས་རྡུང་ཚ་ནན་བཏང་། དེ་ནས་བཟུང་། ཨ་
ཕའི་སྦོམ་ཞིང་མཁྲེགས་པའི་ལག་པ་དགུང་ལ་འཕྱར་བའི་གྲིབ་གཟུགས་དང་།
མ་ཡར་གྱི་ཀོ་ལྷམ་ཕྱི་རྟིང་ས་ལ་རྡེབ་པའི་ཐག་སྒྲ་རྩུབ་མོ་དེ་ནི། མོའི་ཉིན་
མཚན་གཉིས་ཀྱི་འཇིགས་སྐྲག་གི་རྨི་ལམ་དུ་འགྱུར་མགོ་བརྩམས། །
གཞུག་སྒམ་ཆུང་བ་ཅན་གྱི་རླངས་འཁོར་ཞིག་ཤ་རེར་ཡོང་ནས་ཐང་སྐྱ་་་་
གྲོང་རྡལ་གྱི་སྲང་ལམ་དུ་བསྡད་བྱུང་། ལྷ་དཀར་གྱིས་བལྟས་མ་ཐག་དེ་ནི་ནམ་
རྒྱུན་ཨ་མྱེས་ཉི་མ་ཚང་གི་ཚོང་ཁང་ལ་ཚོང་རྫས་འདྲུད་བཞིན་ཡོད་པའི་རླངས་་
འཁོར་དེ་ཡིན་པ་ཤེས་སོང་། ཨ་མྱེས་ཉི་མ་ཚང་གི་ཚོང་ཁང་དུ་བུ་མོ་ལྷ་དཀར་
གྱིས་གྱོན་མ་མྱོང་བའི་ལྭ་བ་ཡག་པོ་དང་། རེག་མ་མྱོང་བའི་རྩེད་ཆས་ངོ་མཚར་
ཅན། ཟོས་མ་མྱོང་བའི་ཟས་རིགས་སྣ་ཚོགས་ཡོད། དོན་ལ་ཚོང་རྫས་ལེགས་པོ་



ཁ་སང་གི་རྨི་ལམ། -
དེ་དག་ལས་ཀྱང་མོའི་ཡིད་ཀྱི་དང་བ་འདྲེན་སྤྱད་ནི་ཚོང་ཁང་དེའི་འཁྱག་སྒམ་་
ནང་བསྒྲིགས་ཡོད་པའི་ཆབ་རོམ་ཀ་ར་དེ་དག་རེད། ཆབ་རོམ་ཀ་ར་དེ་དག་ལ་
མདོག་སྣ་ཚོགས་ཡོད་ཅིང་བྱིས་པ་ཚོས་རྒྱུན་དུ་ཉོས་ནས་ཟ་བཞིན་ཡོད། མ་
ཡར་གྱིས་མིང་ཆུང་ལའང་རྒྱུན་དུ་ཉོ་བར་བྱེད། ཡིན་ནའང་བུ་མོ་ལྷ་དཀར་
རང་གིས་ཐེངས་གཅིག་མ་གཏོགས་ཟོས་མ་མྱོང་། ཐེངས་གཅིག་ཟོས་པའི་བྲོ་བ་
དེ་དུས་ནམ་ཡང་བརྗེད་མི་ཐུབ་སྟེ། མོས་ཡིད་ལ་དེ་ལྟར་དྲན་ཐེངས་རེར་རང་
དབང་མེད་པར་མཆིལ་མ་ཞིག་མིད་དགོས་པར་གྱུར། ཆབ་རོམ་ཀ་ར་གཅིག་པུ་
དེ་ནི་མོ་ཐང་སྐྱ་གྲོང་རྡལ་དུ་ཐོག་མར་བསླེབས་དུས། འདས་ཟིན་པའི་རྨོ་མོ་
དྲན་ནས་ངུས་པ་ན། ཨ་ཕས་ཨ་མྱེས་ཉི་མ་ཚང་གི་ཚོང་ཁང་དུ་ཉོས་ཏེ་མོ་ལ་
བྱིན་པ་ཡིན། སྐབས་དེར་བུ་མོ་ལྷ་དཀར་ལ་རེ་ཞིག་སྙིང་ཉེ་བའི་རྨོ་མོའི་གམ་ན་
ཡོད་པ་ལྟ་བུའི་སྐྱིད་སྣང་ཞིག་ཤར་མྱོང་། ཡིན་ནའང་དེའི་རྗེས་སུ་ཨ་ཕས་མོར་
ཆབ་རོམ་ཀ་ར་གཏན་ནས་ཉོས་མ་མྱོང་། དེ་བས་ཆབ་རོམ་ཀ་ར་དེ་ནི་ཨ་ཕས་
རང་ལ་བྱིན་པའི་དྲོད་ཁོལ་གྱི་བག་ཆགས་ཉག་ཅིག་ཏུ་གྱུར། །
ལུག་རྣམས་སྔར་བཞིན་ཚ་བར་གཡོལ་ཆེད་དབུགས་དྲག་ཏུ་འབྱིན་རྔུབ་་་
བྱེད་བཞིན་མགོ་བོ་སུག་ལག་བར་དུ་བཅུག་ནས་ཉལ་ཡོད། རྩྭ་ཐང་ལ་འཕོས་
པའི་གཡག་རོག་པོ་ལྟ་བུའི་སྤྲིན་པའི་གྲིབ་གཟུགས་དེ་དག་རིམ་གྱིས་ཇེ་མང་་་་་
ནས་ཇེ་མང་དུ་འགྱུར་བཞིན་འདུག ལྷ་དཀར་གྱིས་ངལ་གསོ་ཅུང་ཙམ་བྱས་
པས་ལུས་ཀྱི་ངལ་དུབ་མེད་པར་གྱུར་ནའང་། ཁ་སྐོམ་ཞིང་ཕོ་བ་ལྟོགས་པའི་
སྣང་བ་ཇེ་ཆེར་གྱུར་ནས་བཟོད་ཐབས་མེད་པའི་ཚད་ལ་བསླེབས། སྐབས་དེར་
མོ་ཨ་ཡེ་སྒྲོལ་མ་ཚང་ལ་བྲོ་ཁ་བསླང་དུ་འགྲོ་དགོས་སྙམ་བྱུང་། ཨ་ཡེ་སྒྲོལ་མ་
82



E
+
+
+
t
，
f
བོར་སོང་བའི་ཚེ་སྲོག
ཚང་ནི་གྲོང་རྡལ་གྱི་ནུབ་མཐའ་རུ་ཡོད། ལོ་གཅིག་སྔོན་གྱི་ཉིན་ཞིག་ལ། ཨ་ཡེ་
སྒྲོལ་མས་བུ་མོ་ལྷ་དཀར་གྱིས་ལུག་རྫི་རུ་ལྟོགས་སྐོམ་མྱོང་བཞིན་པ་ཤེས་པས་་་་
རང་ཁྱིམ་དུ་ཁྲིད་སོང་། དེ་ནས་བཟུང་། ནམ་རྒྱུན་མ་ཡར་གྱིས་བྲོ་ཁ་མི་སྟེར་
བའི་སྐབས་སུ། མོ་ཁ་རོག་གེར་ཨ་ཡེ་སྒྲོལ་མ་ཚང་ལ་འགྲོ་བཞིན་ཡོད། ད་ལྟ་
འཇིག་རྟེན་འདིར་བུ་མོ་ལྷ་དཀར་གྱི་ལས་དབང་ལ་སེམས་གཏིང་ནས་དོ་སྣང་་་
བྱེད་མཁན་ཞིག་ཡོད་པ་ནི་ཨ་ཡེ་སྒྲོལ་མ་ཡིན་ལ། ཨ་ཡེ་སྒྲོལ་མ་ལ་སྙིང་ནས་
དགའ་ཞེན་དང་བརྩེ་འདང་འཆང་མཁན་ཞིག་ཡོད་པའང་བུ་མོ་ལྷ་དཀར་་་་་་་
གཅིག་པུ་ཡིན།
ཉི་ཐིག་ཕྲ་མོ་ཞིག་ཐད་ཀར་ས་ཁང་ཆུང་ཆུང་དེའི་དཀར་ཁུང་བརྒྱུད་ནས་
གོ་ཁའི་ནང་འཕྲོས་ཡོད་ལ། དཀར་ཡོལ་ནང་གི་མདོག་དམར་ནག་ཅན་གྱི་ཇ་
ཁུའི་ངོགས་ན་འོ་ཟི་རྣམས་ལྡོག་འཕྲོ་བྱེད་བཞིན་འདུག ཨ་ཡེ་སྒྲོལ་མས་ཅ་ནེའི་
ནང་རྩམ་པ་ཞིག་བརྫིས་ནས་བུ་མོ་ལྷ་དཀར་ལ་བྱིན་པས། ལྷ་དཀར་གྱིས་
མངོན་ཆུང་ངང་རྩམ་པ་ཆངས་བུ་རེ་རེ་ཁ་ནང་དུ་འཇུག་བཞིན་འདུག
“ལྷ་དཀར། ཨ་ཡེའི་གཅེས་ལོ། དལ་མོ་བྱོས། མིད་ལ་ཐོགས་ངེས་རེད།
ཇ་ཞིག་ཐུངས།” ཨ་ཡེ་སྒྲོལ་མས་དེ་ལྟར་ཟེར་བཞིན་ཇ་དཀར་མོར་གཏད་སོང་།
ཡུད་ཙམ་ནས་ཨ་ཡེ་སྒྲོལ་མས་བུ་མོ་ལྷ་དཀར་གྱིས་ཧུབ་ཆེན་པོས་ཇ་་་་་་་
འཁྱག་འཐུང་བར་ལྟ་བཞིན་ཡང་གདུང་སེམས་དང་བཅས“མ་ཡར་བསམ་ནག་
མ་དེ། ནམ་རྒྱུན་བུ་མོར་མནར་གཅོད་གཏོང་བཞིན་འདུག དགྲ་འདུལ་གྱིས་
ཀྱང་ཆུང་མའི་ཁར་ཉན་ནས་བུ་མོར་ཤ་ཏོག་ཙམ་ཡང་མི་ཚ། དཀོན་མཆོག་
གསུམ་པོས་མཁྱེན། དེ་བཟའ་ཟླ་གཉིས་ལ་ལས་རྒྱུ་འབྲས་ཟེར་བ་ཞིག་མི་



༥
ཁ་སང་གི་རྨི་ལམ།
འདུག” ཅེས་ཟེར་བཞིན་ལག་ཟུར་གྱིས་ཐོད་པ་རྡུང་ཙམ་རྡུང་ཙམ་བྱས་སོང་།
“ ཨ་ཡེ། ང་འདིར་ཡོང་བ་ཁྱོད་ཀྱིས་ཁོ་ཚོར་བཤད་མི་ཉན།” ལྷ་དཀར་
གྱིས་མར་རྡོག་ཆུང་ངུ་ཞིག་མོའི་སྐྱི་པགས་སྐམ་པོར་གྱུར་པའི་འགྲམ་པའི་སྟེང་་་་
འཕུར་བཞིན་དེ་སྐད་ཟེར།
ཨ་ཡེ་སྒྲོལ་མས་ངག་འཇམ་པོའི་ངང“ ཁྱོད་སྐྲག་མི་དགོས། རྗེས་ཕྱོགས་ཕོ་
བ་ལྟོགས་ན་འདིར་ཤོག ངས་ཁོ་ཚོར་ཤེས་སུ་མི་འཇུག་” ཅེས་བཤད་པས། བུ་
མོ་ལྷ་དཀར་གྱི་སེམས་བདེ་ལ་བབ།
མཐུད་ནས་ཨ་ཡེ་སྒྲོལ་མས་ལྷ་དཀར་གྱི་མགོ་ལ་བྱིལ་བྱིལ་བྱེད་བཞིན“ ཅི་་་
འདྲའི་བུ་མོ་སྙིང་རྗེ་བ་ཞིག་ཨང་། ཁྱོད་ཨ་ཡེ་ངའི་བུ་སྐུལ་མ་བྱེད་ཨེ་འདོད་
ཅེས་དྲིས་སོང་།
ལྷ་དཀར་གྱི་ངོ་ལ་གློ་བུར་འཛུམ་ཆུང་ཞིག་ལངས་ནས“འདོད་ཀི ང་ཨ་
ཡེའི་བུ་མོ་བྱ་རྒྱུ་ཡིན། ང་ནར་སོན་ཚེ་ཚོང་ཁང་ནས་ཨ་ཡེ་ལ་གྱོན་གོས་སོ་མ་
དང་ཟས་རིགས་སྣ་ཚོགས་ཉོ་རྒྱུ་ཡིན། ད་དུང་ཆབ་རོམ་ཀ་ར། ད་དུང… ”
བུ་མོ་ལྷ་དཀར་གྱིས་ངོ་གདོང་གྱེན་དུ་ཕྱོགས་ནས་མིག་ཟུང་རིག་རིག་ཏུ་་་
འགུལ་བཞིན་ད་དུང་ཉོ་དགོས་པའི་དངོས་རྫས་ཅི་ཡོད་ལ་འདང་རྒྱག་བཞིན་་་་
འདུག
ཨ་ཡེ་སྒྲོལ་མས་ཚུལ་དེ་མཐོང་བས“ངའི་བུ་མོས་ངར་ཤ་ཚ་བར་ལྟོས་དང་།
ཟེར་བཞིན་ལྷ་དཀར་པང་དུ་བླངས་སོང་།
སྐབས་དེར་ཨ་ཡེ་སྒྲོལ་མས་རང་ཉིད་ཆུང་བྱིས་པའི་དུས་ནས་དྭ་ཕྲུག་ཏུ་་་་
ལུས་ཏེ་སྡུག་གང་མང་མྱངས་པ་དང་། ནར་སོན་ནས་གཉེན་བསྒྲིགས་རྗེས་
པ་དང



བོར་སོང་བའི་ཚེ་སྲོག
ཀྱང་སྟབས་མ་ལེགས་པར་ཁྱོ་བོ་ལོ་ན་གཞོན་དུས་རྐྱེན་ངན་གྱི་དབང་གིས་ཚེ་་་་
ལས་འདས་སོང་བ། དེ་བས་མོར་འཇིག་རྟེན་འདིར་ཉེ་མི་གཅིག་ཀྱང་མེད་པར་
གྱུར་པ་སོགས་རིམ་པར་དྲན་པས་མིག་ལས་མཆི་མ་དབང་མེད་དུ་བཞུར།།
དཀའ་སྡུག་དང་ཁེར་རྐྱང་གི་ལོ་ཟླ་རིང་མོའི་ནང་། མོར་མཚོན་ན་འཚོ་བའི་རེ་
བ་དང་སྤྲོ་སྣང་ཐམས་ཅད་སྔར་ནས་ཉམས་ཟིན་མོད། ད་ལྟ་སྙིང་རྗེ་བའི་བུ་མོ་
ཆུང་ཆུང་འདིས་སེམས་གཏིང་ནས་རང་ཉིད་ཉེ་མི་ཞིག་གི་ཚུལ་དུ་བཞག་་་་་་
འདུག་པ་མཐོང་བས། སེམས་ལ་བཤད་མི་ཤེས་པའི་དྲོད་ཁོལ་ཞིག་འཁྱིལ་སོང་།
ཡུན་རིང་མ་འགོར་པར་གནམ་ངོར་གློ་བུར་སྤྲིན་ནག་འཁྲིགས་ཏེ་འབྲུག་་་
སྒྲ་གྲག་མགོ་བརྩམས། ཨ་ཡེ་སྒྲོལ་མས་རང་གི་པང་ན་གཉིད་ལ་ཤོར་ཡོད་པའི་
བུ་མོ་ལྷ་དཀར་ཚ་ཐབ་སྟེང་བསྙལ་ནས་སྒོ་ཁར་ལུག་ཁྱུར་རྒྱང་ལྟ་བྱེད་དུ་སོང་་་་
བ་ལ། ལྷ་དཀར་ལམ་སང་གཉིད་ལས་སད་དེ་ཚབ་ཚུབ་ངང“ངའི་ལུག་ཁྱུ།
ངའི་ལུག་ཁྱུ” ཟེར་བཞིན་སྒོར་བརྒྱུགས་སོང་། །
“ལྷ་དཀར། ལྷ་དཀར།" ཨ་ཡེ་སྒྲོལ་མའང་མོའི་རྗེས་སུ་རྒྱུག་བཞིན་མིང་
ནས་ལན་འགར་བོས་ནའང་། ལྷ་དཀར་ལ་ཕྱི་མིག་ཙམ་ཡང་ལྟ་ཁོམ་མ་བྱུང་
བར་རྒྱང་རིང་གི་ལུག་ཁྱུའི་ཕྱོགས་སུ་ཤོར།
སྐད་ཅིག་ཉིད་ལ་དྲག་ཆར་ནི་ཟོ་ཁ་ནས་བྱོ་བ་བཞིན་ཤག་ཤག་ཏུ་བབས་་་
བྱུང་། ཆར་ཆུ་ཐིགས་པ་རེ་རེ་རླུང་བུ་དང་བསྡོངས་ནས་གསེག་འབབ་བྱེད་
བཞིན་ཡོད་པས། ཡུན་རིང་མ་འགོར་པར་བུ་མོ་ལྷ་དཀར་གྱི་ཤ་སྐམ་པའི་ལུས་
ཕུང་དང་ཉི་འོད་ཀྱིས་དམར་ནག་ཏུ་བསྒྱུར་པའི་ངོ་གདོང་ཆུང་ཆུང་དེ་ཡོངས་
སུ་རློན་པར་བྱས། མོའི་ཕྲག་མགོར་དཔྱངས་པའི་སྐྲ་ལོའི་ལན་བུ་ཐུང་ཐུང་
85



ཁ་སང་གི་རྨི་ལམ།
གཉིས་ཀྱི་སྣེ་མོ་རུ་ཆུ་ཐིགས་བར་མེད་དུ་འཛར་བཞིན་ཡོད། མོས་ལན་རེར་ཁ་
ནས་ཤུ་སྒྲ་སྒྲོག་པ་དང་ལན་རེར་གནམ་ངོར་བལྟས་ནས་ངུ་སྐད་འདོན། ཡང་
ལན་རེར་འུར་ཆ་ཀླད་ལ་བསྐོར་ཏེ་ཅི་ཐུབ་གང་ཐུབ་ཀྱིས་ལུག་རྣམས་ཕྱོགས་་་་་
གཅིག་ཏུ་སྡུད་བཞིན་མཆིས། དོར་མ་ཧྲལ་ཧྲུལ་གྱིས་བཏུམས་པའི་བྱིན་པ་ཆུང་
ཆུང་ཟུང་གཅིག་ཆར་ཆུས་བསྣུབས་པའི་རྩྭ་གསེབ་ནས་ལན་རེར་མངོན་ཞིང་་་་
ལན་རེར་མི་མངོན་པར་འགུལ་བཞིན་འདུག ལུ་གུ་སྐེ་ནག་དེས་ཀྱང་ཉམ་
ཐག་པའི་འབའ་སྒྲ་སྒྲོག་བཞིན་མོའི་རྗེས་སུ་འབྲངས་བྱུང་། ཆར་སྤྲིན་གྱི་ཡོལ་
བ་སྟུག་པོས་གཡོགས་པའི་གནམ་ས་གཉིས་ཀྱི་བར་མཚམས་ན། ཉམ་ཐག་གི་ཚེ་
སྲོག་ཆུང་ཆུང་ཞིག་གིས་དེ་ལྟར་འཕག་འཚག་རྒྱག་བཞིན་ཡོད་མོད། གནམ་
རྒན་མར་སྔར་བཞིན་གདུང་སེམས་ཅི་ཡང་མེད་པར་གཏུམ་དྲག་གི་ངོ་གདོང་་་
ཇེ་ནག་ནས་ཇེ་ནག་ཏུ་འགྱུར་བཞིན་གདའ།
མདང་དགོང་ཞག་གང་བོར་ཆར་བ་བབས་ནས་མཚམས་མ་བཞག་ལ། ཨ་
ཡེ་སྒྲོལ་མས་ཀྱང་དོན་དག་ཅིག་ལ་འདང་བརྒྱབ་ནས་ཡུན་རིང་ཞིག་ལ་གཉིད་
མ་ཁུགས། དེ་བས་མོས་ད་ནངས་ནམ་ལངས་མ་ཐག་སྒྲོལ་མ་འདོན་བཞིན་གྲོང་
རྡལ་གྱི་ཤར་མཐའ་ན་ཡོད་པའི་དགྲ་འདུལ་ཚང་བསྙེགས་ནས་སོང་།
དྲག་ཆར་བབས་ཤུལ་གྱི་ཞོགས་པར། ཤ་གསེང་ལ་གྲང་འདར་སློང་བའི་
རླན་གཤེར་གྱི་བསིལ་རླུང་ཞིག་དལ་བུར་ལྡང་ཞིང་། སྤང་ཐང་གི་ངོས་མི་
སྙོམས་པའི་ཁུད་དག་ན་སུ་ཞིག་གི་མིག་ཆུ་ལྟ་བུའི་ཆར་ཆུ་ཉུང་ཙམ་རེ་ལྟེམས་་་
86



ནས
བོར་སོང་བའི་ཚེ་སྲོག
མེར་འཁྱིལ་ཡོད་དེ། རླན་གཤེར་དུ་བཏང་བའི་རྩྭ་གསེབ་གང་སར་ཁ་དོག་
དཀར་དམར་སེར་གསུམ་གྱི་མེ་ཏོག་ཆུང་ཆུང་དག་གི་ཟེའུ་འབྲུ་དང་འདབ་མ་་་
དག་ཀྱང་ས་ལ་ཐོར་འདུག་ ཨ་ཡེ་སྒྲོལ་མས་མིག་མདུན་གྱི་ངང་ཚུལ་དེ་དག་
མཐོང་བ་ན། ཡ་ཆུང་ཁོག་པར་གར་ཡོང་མི་ཤེས་པའི་སྐྱོ་སྣང་གློ་བུར་བ་ཞིག་
སྐྱེས་མོད། དེ་རིང་སྙིང་རྗེ་བའི་བུ་མོ་ལྷ་དཀར་རང་གི་བུ་སྐལ་མར་བསླང་དུ་
འགྲོ་བ་དྲན་པས། ཡང་བསྐྱར་སེམས་ཀྱི་གཏིང་རིམ་ཞིག་ཏུ་རེ་བའི་དྲོད་ཁོལ་
ཚ་ལམ་མེར་རྒྱས་སོང་། ཨ་ཡེ་སྒྲོལ་མ་ཐད་ཀར་དགྲ་འདུལ་ཚང་གི་ཁྱིམ་དུ་ཡར་
འཛུལ་དུས། དགྲ་འདུལ་གྱི་ཆུང་མ་ཆོས་མོ་རྒྱལ་གྱིས་གོ་ཁ་ན་བུ་ཆུང་བཟུང་
ནས་བསྡད་ཡོད་པ་མཐོང་བྱུང་། མོས་ཨ་ཡེ་སྒྲོལ་མ་ཡོང་བཞིན་པ་རིག་མ་ཐག་
ཐོག་མར་དོགས་མི་བདེ་བའི་རྣམ་འགྱུར་ཞིག་མངོན་ནའང་། དེའི་མུར་མྱུར་དུ་
གདོང་ལ་འཛུམ་ཞིག་ལངས་ནས“འོ། ཨ་ཡེ་སྒྲོལ་མ་ཡིན་ནམ། ནང་ལ་ཤོག
ནང་ལ་ཤོག ཁྱོད་ཀྱིས་དགྲ་འདུལ་འཚོལ་བཞིན་ཡོད་དམ”ཞེས་མགྲོན་པོར་
དགའ་བའི་ཁྱིམ་བདག་མ་བཟང་མོ་ཞིག་གི་བཟོ་ལྟ་བསྟན་ནས་མོ་ནང་ལ་་་་་་
བསུས།
ཨ་ཡེ་སྒྲོལ་མས་ཐད་ཀར་ལན་མ་བཏབ་པར“བུ་མོ་ལྷ་དཀར་ལ་སྐྱོན་མེད་་
དམ། ཁ་སང་དྲག་ཆར་དེའི་ནང་དུ… ” ཟེར་བཞིན་ནང་དུ་འཛུལ། །
ཆོས་མོ་རྒྱལ་གྱིས་འཁང་ར་དང་བཅས་ ཁ་སང་འགོང་ཕྲུག་མས་ལུག་ཁྱུའི་
ཕྱེད་ཀ་བོར་པས། དགྲ་འདུལ་ལུག་འཚོལ་དུ་བུད་སོང་”ཞེས་འབྲེལ་མེད་ཀྱི་
གསལ་བཤད་ལྟ་བུ་ཞིག་བྱས་རྗེས། ཡང་བསྐྱར་གདོང་ལ་བཅོས་འཛུམ་ཞིག་
བསྡུས་ནས“ ལྷ་དཀར་ལ་སྐྱོན་མེད། ཁྱོད་ཀྱིས་རྒྱུན་དུ་སེམས་ཁྲལ་བྱས་པར་
. 87



ཁ་སང་གི་རྨི་ལམ། -
བཀའ་དྲིན་ཆེ། མོ་ངེད་ཚང་དུ་རྒྱལ་པོའི་སྲས་མོ་ཞིག་དང་འདྲ། ཉི་མ་འཕོངས་
ཚོས་ལ་ཤར་ནའང་ད་དུང་ཡར་ལངས་མེད་པ་འདི་རེད། ངས་བོས་ནའང་ཁ་
མི་གྲག་” ཅེས་བཤད་བྱུང་།
ཨ་ཡེ་སྒྲོལ་མ་ནི་ཆོས་མོ་རྒྱལ་གྱི་སྐད་ཆར་སུན་སྣང་སྐྱེ་བཞིན་ཡོད་པས།
ཐད་ཀར་ལན་མི་འདེབས་པར་ཚ་ཐབ་ཁར་སོང་བ་ན། བུ་མོ་ལྷ་དཀར་གྱི་
གདོང་མདོག་སྐྱ་བོར་གྱུར་ནས་མལ་སའི་ནང་ཉལ་འདུག
“ལྷ་དཀར། ལྷ་དཀར།” ཨ་ཡེ་སྒྲོལ་མས་སྔས་མགོ་ནས་དེ་ལྟར་བོས་ཚེ།
བུ་མོས་མིག་ཟུང་དལ་གྱིས་ཕྱེ་ནས་དལ་བུར་ཁ་ཤ་འགུལ་ཙམ་བྱས་སོང་།
“བུ་མོ་ཁྱོད་ལ་ཅི་བྱུང་བ་ཡིན་ནམ། ལྷ་དཀར་ལ་ཅི་བྱུང་བ་རེད།” ཨ་ཡེ་
སྒྲོལ་མས་སེམས་ཁྲལ་གྱི་ངང་ནས་དེ་ལྟར་དྲིས། །
ཆོས་མོ་རྒྱལ་གྱིས་སྣང་དོགས་ཆེན་པོ་མི་བྱེད་པར“ མདང་དགོང་ཆར་ནང་
དུ་ལུས་པས་དྲོས་འཁྱག་ཏུ་སོང་ཡོད་པ་འདྲ་” ཟེར།
ཨ་ཡེ་སྒྲོལ་མས་བྲེལ་ཚུབ་ངང“བྱིས་པར་ན་ཚ་བྱུང་ན་འདི་ལྟར་འཇོག་ག་་
ལ་རུང་། མྱུར་དུ་སྨན་ཁང་ལ་འཁྱེར་དགོས” ཟེར་བཞིན་བུ་མོ་ལྷ་དཀར་ཚ་ཐབ་
ལས་པང་དུ་ལེན་རྩིས་བྱེད་སྐབས། ཆོས་མོ་རྒྱལ་གྱིས“ ཨ་ཡེ་སྒྲོལ་མ། བུ་མོ་ངས་
འཁྱེར”ཟེར་བཞིན་གང་མྱུར་གྱིས་བུ་ཆུང་ཐང་ལ་བཞག་ནས་ལྷ་དཀར་མལ་་་་་
ཐུལ་གྱིས་བཏུམས་ནས་འུབས་བཏབ་སོང་། །
“ཨ་ཙི རྨ་ཁ་འདི་དག་ཅི་ཡིན་ནམ། ཁྱོད་ཀྱིས་བྱིས་པ་ཉམ་ཆུང་ཞིག་ལ་
མནར་གཅོད་ཡང་ཡང་བྱེད་དོན་ཅི་ཡིན། ཨ་ཡེ་སྒྲོལ་མས་གློ་བུར་མལ་ཐུལ་
ལས་ཕྱིར་བུད་པའི་བུ་མོ་ལྷ་དཀར་གྱི་བྱིན་པའི་སྟེང་ན་རྨ་ཤུལ་གོར་མོ་ཞིག་་་་་
༣



བོར་སོང་བའི་ཚེ་སྲོག
ཡོད་པ་མཐོང་བས། སེམས་ཀྱིས་མ་བཟོད་པར་དེ་ལྟར་འུར་བརྒྱབ།
དེར་ཆོས་མོ་རྒྱལ་གྱིས་རང་ཉིད་ཤིན་ཏུ་ཉམ་ཆུང་བའི་བཟོ་ལྟ་འདྲ་བསྟན་
ནས“ ཨ་ཡེ་སྒྲོལ་མ། ཁྱོད་ཀྱིས་ང་ལ་དེ་ལྟར་བསྙད་མི་འདོགས་པར་འཚལ། ང་
མ་ཡར་ཞིག་ཡིན་རུང་། བུ་མོ་འདིར་རང་གི་བུས་ཕྲུག་ལྟར་གཅེས་པ་ཡིན་པས།
ངས་མནར་གཅོད་ཅིག་བྱེད་ག་ལ་ཕོད། མདང་དགོང་མོའི་ཨ་ཕས་ལུག་བོར་
སོང་ཞེས་གཅར་རྡུང་ཅུང་ཙམ་བྱས་སོང་། ངས་ཞུ་བ་བྱས་པས་ད་གཟོད་
མཚམས་བཞག་པ་ཡིན” ཅེས་ཟེར་བཞིན་བུ་མོ་པང་ནས་སྒོར་བུད།
ཐང་སྐྱ་གྲོང་རྡལ་གྱི་སྨན་ཁང་དུ། སྨན་པ་ཚེ་རིང་གི་གདོང་ལ་གཟབ་ནན་
གྱི་མདངས་ཤིག་མངོན་ནས་ལྷ་དཀར་གྱི་ལུས་ཡོངས་ལ་བརྟག་དཔྱད་བྱེད་་་་་་
བཞིན་འདུག ཨ་ཡེ་སྒྲོལ་མས་སྐད་གདངས་དམའ་མོའི་ངང“ ཨ་ཡེའི་གཅེས་ལོ།
ཁྱོད་སྐྲག་མི་དགོས། སྐྱོན་ཡོད་མི་སྲིད། ཁྱོད་ལ་སྐྱོན་མེད་ཨ། སྐྱོན་ཡོད་མི་
སྲིད་” ཟེར་བཞིན་ལྷ་དཀར་གྱི་མགོ་ལ་བྱིལ་བྱིལ་བྱེད། མོས་སྐད་ཆ་དེ་ཕྱོགས་
གཅིག་ནས་བུ་མོ་ལྷ་དཀར་ལ་བཤད་པ་ཡིན་ཏེ། ཕྱོགས་གཞན་ཞིག་ནས་རང་
གིས་རང་ལ་ཁེར་ལབ་རྒྱག་པ་དང་ཡང་མཚུངས། བར་དེར་ལྷ་དཀར་གྱི་རིག་
པ་ཇེ་གསལ་དུ་སོང་བ་འདྲ་སྟེ། མིག་ལམ་རབ་རིབ་ཙམ་ཡིན་འདུག དེར་མ་
ཡར་ཆོས་མོ་རྒྱལ་གྱིས་ཀྱང་ངག་འཇམ་པའི་ངང“ ཨ་མའི་གཅེས་ལོ། སྐྲག་མི་
དགོས། ཨ་མ་འདི་ན་ཡོད” ཅེས་ཟེར་བཞིན་ལྷ་དཀར་གྱི་དཔུང་བར་འཇུས་པ་
ན། བུ་མོའི་མིག་དལ་བུར་བཙུམས་ཤིང་མིག་ཆུ་རྡོག་འགའ་འགྲམ་པའི་མཁུར་
ཚོས་བརྒྱུད་ནས་ཐུར་དུ་བཞུར། །
སྨན་ཁང་གི་སྒོ་ཕྱེ་བའི་སྒྲ་ཞིག་གྲག་པ་དང་མཉམ་དུ། དགྲ་འདུལ་གློ་བུར་
89



::5'
'
:
:
:
'
'
'
a #''
'
''t'
s
++
+
++
'i
t
s
:
!
-
-
'-;",
",
",".
འ
:
ཁ་སང་གི་རྨི་ལམ།
ནང་ལ་བསླེབས་བྱུང་། ཁོས་ནད་ཁང་ནང་གི་མི་ཚང་མར་སྐོར་ལྟ་ཞིག་བྱས་
རྗེས། གདོང་མདོག་རིམ་གྱིས་སྐྱ་བོར་གྱུར་པ་དང་སྐད་གདངས་དམའ་བའི་སྒོ་
ནས“ཕུ་བོ་ཚེ་རིང་། ལྷ་དཀར་ལ་སྐྱོན་ཆེན་པོ་མེད་དམ”ཟེར། སྐབས་དེར་སྨན་
པ་ཚེ་རིང་གིས་ཁོང་ཁྲོ་སྲོན་མ་ཐུབ་པར་རང་གི་སྐེ་ཡི་སྨན་དཔྱད་ཉན་ཆས་་་་་
བླངས་ཏེ་ཁོ་ལ་བརྒྱབ་པ་ན། དགྲ་འདུལ་མྱུར་དུ་བཟུར་པས་ཁོ་ལ་མ་ཁེལ་པར་
གྱང་ངོས་སུ་ཕོག་སྟེ་གས་ཆག་ཏུ་གྱུར། དེར་མཐུད་ནས་སྨན་པ་ཚེ་རིང་གིས“ ཨ་
དུད་འགྲོ། ཨ་གཅན་གཟན། ཨ་བསམ་ནག་” ཟེར་བཞིན་ཚམ་ཚོམ་གང་ཡང་
མེད་པར་དགྲ་འདུལ་གྱི་སྟེང་ལ་ཁོང་ཁྲོས་ཤོར། སྨན་པ་ཚེ་རིང་ནི་གཟུགས་
གཞི་ཆེ་ཞིང་ལུས་སྟོབས་རྒྱས་པ་ཞིག་ཡིན་པར་མ་ཟད། གློ་བུར་འཇབ་རྒོལ་
བྱས་ཏེ་དགྲ་འདུལ་བསམ་དབང་དྲན་དབང་མེད་པར་སྨན་ཁང་གི་ར་སྐོར་་་་་
ནང་དེད་སོང་། སྨན་པ་ཚེ་རིང་གིས་དགྲ་འདུལ་ས་རུ་མནན་ཏེ“ཨ་ཁྱི་རྒན།
ཁྱོད་ལྟ་བུའི་ཕ་ཞིག་འཇིག་རྟེན་ན་ཡོད་དམ། ཁྱོད་ཀྱིས་བུ་མོར་རྡོག་ཐོས་
གཞུས་ནས་རྩིབས་རུས་བཅག་པར་མ་ཟད། ད་དུང… ” སྨན་པ་ཚེ་རིང་
གིས་དབུགས་ཚུབ་ཚུབ་ངང་མུ་མཐུད་དུ“ ཁྱོད་ཀྱིས་རང་གི་བུ་མོ་བསད་སོང་།
དེ་རིང་ངས་ཁྱོད་ཀྱང་གསད་རྒྱུ་ཡིན་”ཟེར་ནས་མགོ་རྔ་མེད་པར་དྲག་རྡུང་བྱས།
སྐབས་དེར་ཆོས་མོ་རྒྱལ་ཚུར་བརྒྱུགས་ཡོང་ནས་ཞུ་བ་ཡང་ཡང་བྱས་ཏེ་སྨན་པ་་
ཚེ་རིང་ཕར་ཁྲིད། དགྲ་འདུལ་གྱིས་ཁྱར་ཁྱོར་ངང་ལུས་སྟེང་དུ་འགོས་པའི་ས་
རྡུལ་དག་སྤྲུགས་ཙམ་བྱས་རྗེས་ནད་ཁང་དུ་བུ་མོར་བལྟ་རུ་སོང་།
ཨ་ཡེ་སྒྲོལ་མས་མིག་ཆུ་ཡང་ཡང་འབྱིད་བཞིན“དགྲ་འདུལ། ཁྱོད་ནི་ཅི་
འདྲའི་མི་ཞེ་ནག་ཅིག་རེད་ཨང་། བྱིས་པར་གཅར་རྡུང་འདི་འདྲ་བྱེད་སྲོལ་
90



བོར་སོང་བའི་ཚེ་སྲོག
ཞིག་ཡོད་དམ། བུ་མོ་འདི་ཇི་ལྟར་བཤད་ཀྱང་ཁྱོད་ཀྱི་ཤ་རུས་ལས་མཆེད་པའི་
བུས་ཕྲུག་རེད་ཡ” ཟེར་བཞིན་ཚིག་རྔ་ངག་ལས་མ་ཁྲོལ།
དགྲ་འདུལ་ནི་འགྱོད་གདུང་གིས་དྲག་ཏུ་མནར་པས། ཨ་ཡེ་སྒྲོལ་མའི་
གདོང་ལ་ལྟ་མི་ཕོད་པར་མགོ་བོ་དུད་ནས་ལྷ་དཀར་གྱི་སྔས་འགྲམ་དུ་སོང་། །
ཁོས་བུ་མོའི་ལག་པར་འཇུས་ནས་བུ་མོ། བུ་མོ། ཁྱོད་ཀྱིས་མིག་ཕྱེ་དང་། ཨ་
ཕས་ཁྱོད་ལ་གཅར་རྡུང་བྱས་པ་མ་འགྲིགས་པ་ངས་ཤེས་སོང་། རྗེས་ཕྱོགས་
ངས་དེ་ལྟར་མི་བྱེད་ཁོ་ཐག་ཡིན། ཁྱོད་ལ་ཅི་ཞིག་དགོས་ན་ངས་དེ་ཉོ་ ཟེར།
༔ ，-• •
ལྷ་དཀར་གྱིས་ཁ་ཤ་འགུལ་ཙམ་འགུལ་ཙམ་བྱས་ནས་ཅི་ཞིག་འཆད་་་་་་
བཞིན་ཡོད་ནའང་། སྐད་གདངས་ཤིན་ཏུ་དམའ་བས་གོ་ཐབས་མི་འདུག
དེར་ཨ་ཡེ་སྒྲོལ་མ་མར་སྒུར་ནས་རྣ་བ་ལྷ་དཀར་གྱི་ཁར་གཏད་ནས་ཡུད་་་་
ཙམ་ཉན་རྗེས། མིག་མཐར་མཆི་མ་འཁོར་བཞིན་དགྲ་འདུལ་ལ་བལྟས་ཏེ“བུ་
མོས་ཁྱོད་ལ་ཆབ་རོམ་ཀ་ར་ཞིག་ཉོ་རོགས་ཞུ་ཟེར”ཞེས་བཤད་སོང་། དེ་ནི་ལྷ་
དཀར་གྱིས་སྐབས་དེར་ལུས་སེམས་ཀྱི་ན་ཟུག་ཡོད་ཚད་བསྲན་ནས་ཨ་ཕར་་་་་་་
བཤད་པའི་རེ་བ་ཉག་ཅིག་ཡིན་སྲིད། མོར་མཚོན་ན་ཨ་ཕའི་ཉོས་པའི་ཆབ་
རོམ་ཀ་ར་དེ་ནི་ཅི་འདྲར་རིན་ཐང་ཆེ་ཞིང་འཐོབ་དཀའ་བ་ཞིག་རེད་ཨང་།
“བུ་མོ། ད་ལྟ་ཁྱོད་ལ་རྨས་ཕོག་ཡོད་པས། ཆབ་རོམ་ཀ་ར་ཟ་མི་ཉན།
དྲག་སོང་ན་ངས་མང་བོ་ཉོ་ཁོ་ཐག་ཡིན། དགྲ་འདུལ་གྱིས་ཀྱང་དེ་ལྟར་བཤད་
དུས་མིག་མཐར་མཆི་མ་འཁོར་འདུག
སྨན་པ་ཚེ་རིང་གིས་ཚུལ་དེ་མཐོང་རྗེས་ཨ་ཁྱི་རྒན། ཁྱོད་ཀྱིས་བུ་མོའི་
མཇུག་མཐའི་རེ་བའང་མི་སྐོང་ངམ” ཟེར་བཞིན་བསྲན་མ་ཚུགས་པར་དུ་སྐད་་་་
91



ཁ་སང་གི་རྨི་ལམ།
ཤོར།
ཨ་ཡེ་སྒྲོལ་མས་སྨན་པའི་སྐད་ཆ་དེ་ལས་བུ་མོ་ལྷ་དཀར་རྩ་བ་ནས་སྐྱོབ་་་་
ཐབས་མེད་པ་ཤེས་པས། རེ་ཞིག་ཡིད་ལ་ཅི་ཡང་དྲན་རྒྱུ་མེད་པར་ཧོན་ཐོར་
སོང་། དགྲ་འདུལ་གྱིས་ཀྱང་སྨན་པའི་སྐད་ཆའི་ཧ་གོ་ནས་གང་མྱུར་སྒོས་ཨ་ཁུ་
ཉི་མ་ཚང་ལ་ཆབ་རོམ་ཀ་ར་ཉོ་རུ་བརྒྱུགས། ཡིན་ནའང་དུས་ཚོད་སྐར་མ་
འགའ་འགོར་ནས་ཁོ་ཕྱིར་སྨན་ཁང་དུ་ལོག་དུས། བུ་མོ་ལྷ་དཀར་གྱིས་མགོ་བོ་
ཨ་ཡེ་སྒྲོལ་མའི་པང་ལ་བཞག་ནས་སྐྱོ་སྡུག་གི་འཇིག་རྟེན་འདི་དང་གཏན་དུ་་་་
བྲལ་ཟིན། དགྲ་འདུལ་གྱིས་ཤི་ཟིན་པའི་བུ་མོའི་གདོང་ལ་ཅེར་ནས་ཧད་དེ་
བསྡད་ཡོད་དུས། ཁོའི་ལག་ལ་བཟུང་བའི་སྒོར་ཟུར་ལྔ་ཅན་གྱི་ཆབ་རོམ་ཀ་ར་
དེ། ཉི་འོད་ཀྱིས་ཞུ་ནས་ཁུ་བའི་ཐིགས་པ་རེ་རེ་ནད་ཁང་གི་རྡོ་གཅལ་སྟེང་
འཛར་བཞིན་འདུག
3
བུ་མོ་ལྷ་དཀར་འཇིག་རྟེན་འདི་དང་བྲལ་ནས་ཉིན་དུ་མ་ཞིག་འགོར་་་་་་་
སོང་། དེའི་རིང་ལ་དགྲ་འདུལ་ཚང་གིས་གང་མྱུར་སྒོས་བེམ་པོ་དུར་སྦེད་བྱས་
པར་མ་ཟད། ཕྱི་མི་ཚོར་ལྷ་དཀར་ནི་གློ་བུར་ན་ཚ་ལྕི་མོ་ཞིག་ཕོག་ནས་ཤི་སོང་
ཞེས་བསྒྲགས། ཐང་སྐྱ་གྲོང་རྡལ་གྱི་མི་ཚང་མས་དགྲ་འདུལ་བཟའ་ཚོ་གཉིས་ལ་
བྱིས་པ་ཚེ་ལས་འདས་པར་སེམས་སྡུག་མ་བྱེད་ཅེས་སེམས་གསོ་བྱེད་བཞིན་་་
ཡོད་ལ། མ་ཡར་ཆོས་མོ་རྒྱལ་གྱིས་ངའི་བུ་མོ”ཞེས་མི་མང་འཚོགས་ས་རུ་ངུ་
འབོད་ཡང་ཡང་བྱས་པས། མི་མང་བོ་ཞིག་གིས་ཆོས་མོ་རྒྱལ་ནི་ཅི་འདྲའི་མ་
g2



བོར་སོང་བའི་ཚེ་སྲོག
ཡར་བཟང་མོ་ཞིག་རེད་ཨང་ཞེས་མོའི་ཀུན་སྤྱོད་ལ་བསྟོད་པའི་རྣམ་འགྱུར་་་་་་
སྟོན་བཞིན་ཡོད། སྨན་པ་ཚེ་རིང་ནི་ཉིན་འགར་རང་གཅིག་པུ་སྨན་ཁང་དུ་
འཛུལ་ནས། ལྷ་དཀར་གྱི་ཡ་ང་བའི་ལས་སྐལ་ལ་གདུང་སེམས་སྐྱེ་བཞིན་འདུག་
ཅིང་། དགྲ་འདུལ་གྱི་སྟེང་ལ་ཞེ་སྡང་ལངས་ནས་བསྡད་ཡོད་མོད། མཐར་
གཏུགས་ན་དགྲ་འདུལ་ནི་ཁོའི་ཁྱིམ་རྒྱུད་གཅིག་ལ་གཏོགས་པའི་ཕ་སྤུན་ནུ་བོ་་་
ཞིག་ཡིན་པས། བུ་མོ་ལྷ་དཀར་གྱི་ཤི་རྐྱེན་ངོ་མ་ཕྱི་ལ་བསྒྲགས་ཐབས་མ་བྱུང་།
དེ་ལྟར་ཉམ་ཐག་གི་བུ་མོ་ལྷ་དཀར་དང་མོའི་སྐྱོ་སྡུག་གི་གཏམ་རྒྱུད་མཐའ་་་་་་
དག ཅི་ཡིན་འདི་ཡིན་མེད་པར་གློ་བུར་བོར་སོང་བ་དང་འདྲ་སྟེ། གྲོང་རྡལ་
དེའི་མི་རྣམས་ཀྱི་དྲན་པའི་ངོས་སུ་རབ་རིབ་ཏུ་འགྱུར་བཞིན་ཡོད།
དེ་རིང་བུ་མོ་ལྷ་དཀར་འདས་ནས་ཉིན་བདུན་འགོར་ཟིན། ཡང་བསྐྱར་
འཇིག་རྟེན་འདིར་ཁེར་རྐྱང་དུ་ལུས་པའི་ཨ་ཡེ་སྒྲོལ་མས་ཉིན་དཀར་གྱི་ཟས་་་་་
དང་མཚན་མོའི་གཉིད་ཀྱང་བཅག་སྟེ། ཁྱིམ་དུ་ལྷ་དཀར་གྱི་ཆེད་དུ་ཁ་ཏོན་
དགེ་སྦྱོར་བྱས་འདུག ཡིན་ནའང་ད་ལྟ་མོའི་ཡིད་སེམས་ནམ་རྒྱུན་ལྟར་ལྷོད་ལ་
འབབ་མི་ཐུབ་པར་མ་ཟད། ལྷ་དཀར་གྱི་ཉམ་ཐག་པའི་ངོ་གདོང་དང་དགྲ་
འདུལ་ལ་སྲོག་ཁྲིམས་གཅོད་པའི་སྣང་བརྙན་ནི་མིག་ལམ་ལ་རེས་མོས་སུ་་་་་་་
འཁོར་ཡོང་། མོའི་སེམས་ཁོང་དུ་སྙིང་རྗེ་དང་སྐྱོ་སྡུག འཇིགས་སྐྲག་དང་ཞེ་
སྡང་བཅས་ཀྱི་ཚོར་བ་སྣ་ཚོགས་ཤིག་འགྲན་པ་བཞིན་དུ་སྐྱེས་བྱུང༌། སྤྱིར་
བཏང་མོ་ནི་ཐང་གི་སྲོག་ཆགས་གྲོག་སྦུར་ལའང་རྡོག་པས་བཅིར་ཨེ་འགྲོར་་་་་
ཤིན་ཏུ་འཛེམ་པའི་བྱམས་སེམས་ཅན་ཞིག་ཡིན་ཅིང་། དེ་སྔ་ རིག་གསར”གྱི་
སྐབས་སུ། ཐེངས་ཤིག་དམར་སྲུང་དམག་གིས་ཉེས་ཅན་ཞིག་ལ་སྲོག་ཁྲིམས་
93
ང



ཁ་སང་གི་རྨི་ལམ།
གཅོད་པ་དངོས་སུ་མཐོང་བས། ལོ་ན་གཞོན་པའི་ཨ་ཡེ་སྒྲོལ་མ་སེམས་སྡུག་
ནས་ཉིན་མཚན་འགར་ངུས་ནས་བསྡད་པའི་ལོ་རྒྱུས་ཀྱང་ཡོད། དེ་བས་ཆུང་
བྱིས་པའི་དུས་ནས་ད་ལྟའི་བར། མོའི་ལག་ནང་ནས་རང་ལ་དབང་བ་མང་བོ་
ཞིག་ཤོར་མྱོང་ནའང་། མོས་ཐོག་མཐའ་བར་གསུམ་དུ་དེ་ནི་རང་གི་ལན་
ཆགས་ཀྱི་བུ་ལོན་དུ་ངོས་བཟུང་ནས་སྡུག་བཤགས་བྱེད་པ་ལས་ལེ་བདའ་མི་་་་
བྱེད། ཡིན་ནའང་ད་ཐེངས་མོའི་མཇུག་མཐའི་རེ་བར་གྱུར་པའི་བུ་མོ་ལྷ་དཀར་
ཡང་རང་དང་གཏན་དུ་བྲལ་སོང་བས། མོར་ཐོག་དང་པོར་རང་གི་སྐྱོ་སྡུག་གི་
ལས་དབང་ལ་འཁང་ར་བྱེད་པའི་ངར་ཤུགས་ཤིག་སྐྱེས། སྐབས་དེར། ཨ་ཡེ་
སྒྲོལ་མས་གློ་རྡེག་ལ་ལག་གི་ཕྲེང་བ་ཐབ་ཀའི་ཐོག་བཞག་ནས་ཡར་ལངས་རྗེས་
སྐད་གསང་མཐོན་པོས“ ཨ་གནམ་རྒན་མ། ཁྱོད་ཀྱིས་ནམ་ཡང་ང་ལ་སྙིང་རྗེ་མི་
སྒོམ་དོན་ཅི་ཡིན་ནམ། ཁྱོད་ཀྱི་མིག་ཞར་སོང་ངམ། ཁྱོད་ཀྱིས་ང་མི་གསོད་པར་
ངའི་བུ་མོ་འཕྲོག་དོན་ཅི་ཡིན། ངས་གཅེས་ཕྲུག་མ་དེའི་ཆེད་དུ་རོ་སྐྱིན་ཨེ་ལོན་
ལ་ཅིས་ཀྱང་བལྟ་དགོས” ཞེས་ཆོ་ངེ་འདོན་བཞིན་སྨྱོས་པ་ལྟར་སྒོར་བརྒྱུགས་་་་་
སོང་།
ས་སྲོད་ཀྱི་ཉི་འོད་མོག་པོ་མཚམས་སྤྲིན་བརྒྱུད་ནས་རྩྭ་ཐང་དུ་འཕྲོས་པས།
གནམ་ས་གཉིས་ཀ་དམར་སེར་མདངས་ཀྱིས་གཞི་གཅིག་ཏུ་འདྲེས་འདུག རླུང་
བུ་ཞིག་དལ་གྱིས་ལྡང་བའི་ཁྲོད་དུ། ཨ་ཡེ་སྒྲོལ་མའི་འཛིངས་ཤིང་ཟད་པའི་སྐྲ་
ལོ་དཀར་པོ་དག་ལ་ཁའི་དར་ལྕོག་ལྟར་གཡོ་ཞིང་མཆིས། མོའི་རྒས་གཉེར་གྱིས་
ཁེབས་པའི་ངོ་གདོང་དུ་སྔོན་ཆད་མཐོང་མ་མྱོང་བའི་གཟུགས་མེད་ཀྱི་ངར་་་་་
ཤུགས་དང་ཞེ་སྡང་ཞིག་བསྐུངས་འདུག མོའི་སྒུར་ཞིང་ཟུངས་ཟད་པའི་ལུས་
94



བོར་སོང་བའི་ཚེ་སྲོག
ས
སྒོ
གཟུགས་དེས། ཁེར་རྐྱང་གི་གྲིབ་མ་རིང་བོ་ཞིག་དྲུད་དེ་རྫོང་མཁར་གྱི་ཕྱོགས་
སུ་འཐེན་པའི་གཞུང་ལམ་བརྒྱུད་ནས་དལ་བུར་འགུལ་བཞིན་མཆིས།
ཕྱི་ཉིན་གདུགས་ཚོད་དུ། ཐང་སྐྱ་གྲོང་རྡལ་གྱི་སྲང་མདོ་རུ་ཉེན་རྟོག་པའི་
རླངས་འཁོར་དཀར་ཁྲ་ཞིག་བསྡད་ཡོད་ལ། ཡུད་ཙམ་ནས་སྤྱི་བདེ་མི་སྣ་འགས་
ཤར་མཐའི་གྱང་ར་སྐྱ་བོ་ཅན་གྱི་ཁྱིམ་ཚང་དེ་ནས་དགྲ་འདུལ་བཟའ་ཟླ་གཉིས་་
ཀྱི་ལག་པར་ལྕགས་སྒྲོག་བསྐོན་ཏེ་སྒོར་ཁྲིད་ཡོང་ལ། གང་མྱུར་སྒོས་རླངས་
འཁོར་ནང་བཅུག་རྗེས། མི་སེམས་ལ་བྲེད་ཤ་དང་འཚུབ་ཆ་སློང་བའི་ཉེན་བརྡ་
ཞིག་སྒྲོག་བཞིན་རྫོང་མཁར་ལ་འཐེན་པའི་གཞུང་ལམ་བསྙེགས་ནས་མདའ་་་་་
འཕངས་པ་ལྟར་བུད་སོང་། གྲོང་རྡལ་གྱི་གཞིས་མི་མང་བོ་ཞིག་ལམ་འགྲམ་གྱི་
ཟ་ཁང་དང་ཚོང་ཁང་དག་ལས་འཚང་ཁ་ཤིག་ཤིག་གིས་སྒོར་བུད་དེ་ཅི་ཡིན་ཆ་
མ་འཚལ་བར་རླངས་འཁོར་གྱི་རྗེས་སུ་ཅེར་འདུག
“དོན་དག་ཅི་བྱུང་བ་རེད། དོན་དག་ཅི་བྱུང་བ་རེད། ཕོ་གསར་སྐྲ་རིང་
གཟུགས་ཐུང་ཞིག་གིས་སྐེ་བསྲིངས་ཤིང་རྐང་བའི་ཕྱི་རྟིང་ཡར་བཏེགས་ནས་མི་
ཚོགས་ཀྱི་ཁྲོད་དུ་འཚང་བཞིན་དེ་ལྟར་དྲིས།
སྐབས་དེར་ཚང་མས་ཉེན་རྟོག་པ་དང་མཉམ་དུ་གྱོད་དོན་རྩད་ཞིབ་ལས་
ཀར་ཞུགས་པའི་ཐང་སྐྱ་སྡེ་བའི་སྡེ་དཔོན་གྱི་གདོང་ལ་ཅེར་འདུག སྡེ་དཔོན་
གྱི་གདོང་ལ་སྐྱོ་སྡུག་གི་ཉམས་ཤིག་མངོན་ཏེ“ ད་ཐེངས་ང་ཚོ་སྡེ་བར་ཡ་ང་བའི་་
དོན་དག་ཅིག་བྱུང་སོང་། སྤྱི་བདེ་མི་སྣས་མདང་དགོང་བུ་མོ་ལྷ་དཀར་གྱི་བེམ་
པོ་དུར་ཁུང་ནས་བླངས་ཏེ་ཆེད་ལས་སྨན་པར་བརྟག་དཔྱད་བྱེད་དུ་བཅུག་པ་་་
ན། མ་གཞིར་ལོ་བརྒྱད་ཅན་གྱི་བྱིས་པ་ཉམ་ཆུང་དེ་རང་གི་ཨ་ཕ་དགྲ་འདུལ་



བག་མ་
ཁ་སང་གི་རྨི་ལམ། -
གྱིས་གཅར་རྡུང་བྱས་ནས་བསད་པ་ཡིན་འདུག གཙོ་བོ་ཕོ་བར་རྡོག་ཐོས་
གཞུས་ནས་རྒྱུ་མ་དུམ་བུར་བཅད་འདུག་པར་མ་ཟད་རྩིབ་མ་འགའ་ཡང་་་་་་་་
བཅག་འདུག” ཅེས་དལ་ལྷོད་ལྷོད་ངང་གསལ་བཤད་སྟབས་བདེ་ཞིག་བྱས་པ་་་་
ན། དེར་འདུས་ཀྱི་མི་ཚང་མས་རང་གི་རྣ་བར་ཡིད་མི་ཆེས་པ་ལྟར་ཕན་ཚུན་གྱི་
གདོང་ལ་ལྟ་བཞིན་ཧད་ནས་ལུས། །
སྐབས་དེར་ལག་ལ་འཁར་བ་ཐོགས་པའི་རྒད་པོ་བསམ་ཤེས་ཤིག་གིས་་་
“ ཨ་ཁ་ཁ། ངས་སྐྱེས་པ་ནས་ད་ལྟའི་བར་འདི་འདྲའི་རྒྱུ་འབྲས་ལ་མི་རན་པའི་
སྡིག་ལས་ཤིག་ཐོས་མ་མྱོང་། དཀོན་མཆོག་གསུམ་པོ། བསྐལ་པ་སྙིགས་མའི་
དུས་ངན་ཟེར་བ་ནི་འདི་འདྲར་བསྟན་པ་མིན་ནམ། བྱིས་པ་བསམ་མེད་དེར་
སྙིང་རེ་རྗེ་” ཟེར་བཞིན་མིག་བཙུམས་ནས་མགོ་བོ་ཐད་དུ་གཡུགས་སོང་།
“དགྲ་འདུལ་སྨྱོས་པ་མ་ཡིན་ནམ། རང་གི་བུས་ཕྲུག་ཀྱང་གསོད་ཕོད་པ་
འདི། ཁོ་ལ་མི་སེམས་ཤིག་མི་འདུག སྲོག་ཁྲིམས་བཅད་ན་འགྲིག་པ་རེད།
ཕོ་གསར་སྐྲ་རིང་གཟུགས་ཐུང་དེས་ཞེ་སྡང་དང་བཅས་དེ་སྐད་ཟེར། །
“དགྲ་འདུལ་རང་གི་ཆུང་མ་སྔོན་མར་སྡང་བ་ཀུན་ལ་གསལ། བུ་མོ་
འདས་པོ་དེའི་ཁ་རིས་ངོ་ཚུགས་ཏག་ཏག་ལ་མོའི་ཨ་མ་དང་ཤིན་ཏུ་འདྲ།” མོ་
གསར་ཞིག་གིས་ཚོད་དཔག་རང་བཞིན་ཤས་ཆེ་བའི་སྐད་ཆ་དེ་ཁ་སྣོན་གྱི་ཚུལ་་
དུ་བཤད། །
“ གང་ལྟར་དགྲ་འདུལ་བླུན་རྒན་ཁོ་རང་གི་བུ་ཁོ་ན་ལས་བུ་མོར་གཏན་་་་་
ནས་མི་དགའ། ཐེངས་ཤིག་ང་ཚོས་མཉམ་དུ་ཆང་འཐུང་སྐབས། ཁོས་འདང་
བརྩེ་ཅི་ཡང་མེད་པའི་ཉམས་ཀྱིས་ སློང་མཁན་ཡོད་ན་བུ་མོ་འདི་གཞན་ལ་བུ་་་
96



a
བོར་སོང་བའི་ཚེ་སྲོག
སྐལ་མར་བྱིན་ཆོག ཟེར་བ་ངས་དངོས་སུ་གོ་མྱོང་།” སྔོན་ཆད་དགྲ་འདུལ་
ཚང་གི་ཁྱིམ་མཚེས་བྱས་མྱོང་བའི་སྐྱེས་པ་དར་མ་ཞིག་གིས་དེ་ལྟར་བཤད།
དེར་མཐུད་ནས་དོན་དེའི་འབྱུང་རྐྱེན་ལ་དཔྱད་གཏམ་རྗོད་མཁན་དང་་་་
དགྲ་འདུལ་ལ་ཁ་རྡུང་གཏོང་མཁན་ཇེ་མང་ཇེ་མང་དུ་གྱུར་པས། མི་ཚོགས་ནི་
སྐྱ་ཀའི་ཚང་ལ་རྡོ་ཕོག་པ་ལྟར་འུར་ཆིལ་ལེར་སོང་།
སྐབས་དེར་སྡེ་དཔོན་གྱི་འཁྲིས་སུ་པང་ལ་བྱིས་པ་བཟུང་བའི་བུད་མེད་་་་
ཅིག་གིས“བུ་མོ་དེ་མོའི་ཨ་ཕས་བསད་པ་ཡིན་ན། མོའི་མ་ཡར་ཆོས་མོ་རྒྱལ་
བཙོན་ལ་བཀག་དོན་ཅི་ཡིན་ནམ། ཉིན་འགའི་སྔོན་ལ་ལྷ་དཀར་ཚེ་ལས་འདས་
རྗེས། མོ་ངུས་ནས་བརྒྱལ་ལ་ཁད་བྱེད་བཞིན་ཡོད་པ་མ་ཡིན་ནམ”ཞེས་ཡ་
མཚན་པའི་རྣམ་འགྱུར་མངོན་བཞིན་དྲིས་བྱུང༌།
དེར་སྡེ་དཔོན་གྱིས་དབུགས་རིང་ཞིག་ཕྱུང་ནས“ སྨན་པས་གཤག་བཅོས་་
བྱས་ནས་ཤེས་པ་ལྟར་ན། བུ་མོ་ལས་ངན་མ་དེ་རྒྱུ་མ་ཆད་ནས་ཤི་བ་ལས་
གཞན། མོའི་མགོ་ལུས་ཧྲིལ་པོ་ན་སྔོན་ཆད་བཞག་པའི་རྨ་ཤུལ་རྙིང་བ་བཅའ་
བཅུ་ཙམ་ཐོད་འདུག་སྟེ། དེའི་ནང་མགོ་རུས་བརྟིབས་ནས་ཞོམ་པའི་རྨ་ཤུལ་
ཅུང་ཆེ་བ་ཞིག་ཡོད་པ་དེ་ནི། ཏག་ཏག་ལ་བུད་མེད་ཀྱི་ཀོ་ལྷམ་ཕྱི་རྟིང་གི་རྗེས་
ཤུལ་རེད་ཟེར། དེ་བས་ཉེན་རྟོག་པས་ཆོས་མོ་རྒྱལ་གྱིས་ཀྱང་མི་གཞན་པ་མེད་
ས་རུ་བུ་མོ་དེར་བློ་ཡུལ་ལས་འདས་པའི་མནར་གཅོད་སྣ་ཚོགས་བྱས་ཡོད་པ་ར་
སྤྲོད་བྱས་སོང”ཞེས་གསལ་བཤད་བྱས། སྡེ་དཔོན་གྱིས་བཤད་ནས་མཚམས་
དེར་བསླེབས་སྐབས་སེམས་ཀྱིས་མ་བཟོད་པར་སྐད་གདངས་ཀྱང་ཅུང་འདར་་་་
བཞིན་འདུག བློ་ཡུལ་ལས་འདས་ཤིང་སྐྱི་གཡའ་བའི་དོན་རྐྱེན་དེས་ཐང་སྐྱ་



ཁ་སང་གི་རྨི་ལམ། -
གྲོང་རྡལ་གྱི་མི་ཚང་མར་རང་དབང་མེད་པར་ཁོང་འདར་ཞིག་རྒྱག་ཏུ་བཅུག་་་
པས། རེ་ཞིག་ཚང་མ་འཇམ་ཅག་གེར་སོང་།...
དབྱར་ཟླ་དྲུག་པའི་ལྗང་མདོག་གི་རྩྭ་ཐང་ནི་ངོས་གནམ་ལ་བསྐོར་པའི་་་་
ཅོག་ཙེ་ཞིག་དང་འདྲ་ལ། སྔོ་བསངས་ཀྱི་ནམ་མཁའ་ནི་དེའི་སྟེང་དུ་ཁ་སྦུབས་
ནས་བཞག་པའི་སླ་ང་ཞིག་དང་དབྱེར་མ་མཆིས། ཐང་སྐྱ་གྲོང་རྡལ་དང་ཐག་
མི་རིང་བའི་སྤང་ཐང་དེ་ན་འཚོ་མཁན་མེད་པའི་ལུག་ཁྱུ་ཞིག་ཐར་ཐོར་དུ་་་་་་
བཀྲམ་ནས་ཡོད། ལུག་ཁྱུའི་མཐའ་རུ་ཁེར་ཉལ་བྱས་ཡོད་པའི་ལུ་གུ་སྐེ་ནག་
ཅིག་གིས། གཞུང་ལམ་སྟེང་གི་རླངས་འཁོར་གྱི་ཉེན་བརྡ་ཐོས་ཐེངས་རེར།
མགོ་བོ་ཡར་ལ་བཏེགས་ཏེ་ཕར་ལྟ་ཚུར་ལྟ་ཞིག་བྱས་ཏེ་ཅི་ཞིག་འཚོལ་བ་ལྟར་་་་
འདུག་གོ།



སྐྱོ་འཛུམ།
སྐྱོ་འཛུམ། །
དང་པོ།
སློབ་ཆེན་མཐར་ཕྱིན་ཁའི་བྱ་བའི་དངོས་སྦྱོང་གི་གོ་རིམ་མཇུག་རྫོགས་་་་་
པའི་དགོང་མོ་དེར། ང་སློབ་གྲོགས་འགའ་དང་མཉམ་དུ་གཡང་འཁོར་ནང་མ་
ཟེར་བའི་ཆང་ཁང་ཞིག་ཏུ་རྩེ་རུ་སོང་། གྲོགས་པོ་ཚོའི་ངག་སྒྲོས་ལྟར་ན། ཆང་
ཁང་དེའི་བདག་པོ་ནི་བོད་པ་ཡིན་ལ། ནང་དུ་ཡོང་མཁན་ཡང་ཕལ་ཆེར་བོད་
རིགས་ཡིན་ཟེར། གང་ལྟར་ཀྱང་སྔོན་ཆད་ང་ཕྱོགས་གཅིག་ནས་སློབ་སྦྱོང་ལ་
བྲེལ་བ་ཆེ་བའི་དབང་གིས་སམ། ཡང་ན་ལག་ཏུ་ཀུན་དགའ་དོན་འགྲུབ་ཉུང་
བའི་རྐྱེན་གྱིས་གནས་དེར་སོང་མ་མྱོང་། དེ་ལས་ལྡོག་སྟེ་ཁོམ་པ་མང་ལ་ཀུན་
དགའ་དོན་འགྲུབ་ཀྱང་འཛོམས་པའི་བོད་རིགས་སློབ་ཆེན་པ་མང་བོ་ཞིག་ནང་
མ་ཁང་དག་གི་རྒྱུན་ཕེབས་མགྲོན་མཆོག་ཏུ་གྱུར་ཡོད་ཚུལ་གོ་མྱོང་། དགོང་མོ་
དེར་སྟབས་ལེགས་ནས་སློབ་གྲོགས་རེ་འགས་མགྲོན་འབོད་བྱས་པས་ང་ཡང་ཁོ་



ཁ་སང་གི་རྨི་ལམ།
ཚོ་དང་མཉམ་དུ་ལམ་ལ་ཆས་པ་ཡིན། གཡང་འཁོར་ནང་མ་ཟེར་བའི་ཆང་
ཁང་དེ་གྲོང་ཁྱེར་འདིའི་བཞི་མདོ་ཆེན་མོའི་ཉེ་ལོགས་ཀྱི་འདུ་འཛི་ཆེ་བའི་སྲང་་
ལམ་དོག་མོ་ཞིག་ཏུ་འདུག རྒྱང་རིང་ནས་གློག་སྒྲོན་གྱིས་བརྒྱན་པའི་ཆང་
ཁང་གི་སྒོ་བྱང་བཀྲག་མདངས་ཅན་དེ་གསལ་ལེར་མཐོང་ཐུབ་ལ། སྒོ་བྱང་གི་
སྣེ་མོར་དར་ལྕོག་ཆུང་ཆུང་བཏགས་པའི་དར་རྡང་འགའ་ཞིག་འཐེན་ཡོད་པ་་་་
དག་བསིལ་རླུང་གིས་དལ་བུར་སྒུལ་བཞིན་མཆིས། ངའི་སྣང་ངོར་ཏག་ཏག་ལ་
དེ་ནི་སྒེག་ལྡན་འཕྱོན་མ་ཞིག་གི་མཉེན་ལྕུག་ལག་ཟུང་དང་འདྲ་བར། མཚན་
མོར་རྒྱུ་བའི་མགྲོན་པོ་རྣམས་ལ་བསླུ་བྲིད་ཀྱི་གཡབ་མོ་བྱེད་བཞིན་པ་དང་འདྲ་་
སྙམ་བྱུང་། དེ་ལྟར་ཡིད་ལ་མཚར་སྣང་གིས་ཁེངས་ནས་སློབ་གྲོགས་ཚོའི་རྗེས་
འབྲངས་ཏེ་ནང་དུ་འཛུལ་བ་ན། སྒོའི་ནང་ལོགས་སུ་བོད་ལྭ་གྱོན་པའི་གཞོན་
ནུ་མ་གཉིས་གུས་ཉམས་དང་བཅས་ལངས་འདུག་ལ། མདུན་ཐད་ཀྱི་ཚོམས་
ཆེན་དབུས་སུ་གེ་སར་རྒྱལ་པོ་རྟ་མཆོག་རྐྱང་རྒོད་ལ་བཅིབས་པའི་གྱན་ཐང་་་་་
ཆེན་པོ་ཞིག་བཀལ་ཡོད་པ་དང་། ཕྱོགས་བཞིའི་རྩིག་ལྡེབས་སུའང་བཀྲ་ཤིས་
རྟགས་བརྒྱད་དང་རྒྱལ་སྲིད་སྣ་བདུན་སོགས་རི་མོ་ཆུང་ཆུང་གློག་སྒྲོན་གྱིས་་་་་
བརྒྱན་པ་མང་བོས་བཀང་ཡོད་པར་མ་ཟད། བོད་ཚུགས་མངོན་པར་གསལ་
བའི་ཅོག་ཙེ་དང་འདུག་སྟེགས། བཟོ་བཀོད་མཛེས་པའི་པང་གཅལ་དང་
གནམ་རྒྱན་སོགས་གང་ལ་བལྟས་ཀྱང༌། ཡིད་ལ་རང་དབང་མེད་པར་དེང་
རབས་བོད་མིའི་ཆང་ཁང་ཟེར་བ་ནི་འདི་འདྲ་ཞིག་ཡིན་དགོས་རྒྱུ་རེད་སྙམ་་་་
པའི་འཆར་སྣང་ཞིག་དབང་མེད་དུ་སྐྱེས་འོང་།
ང་ནི་འདི་འདྲའི་རྒྱུས་ཤོམ་ཆེ་བའི་ཆང་ཁང་ཞིག་ལ་ཡོང་བ་ཐོག་དང་པོ་་་
100



{
a
ང་
ཡ– སྐྱོ་འཛུམ།
ཡིན་པས་རེ་ཞིག་ཧད་དེ་འདུག་དགོས་བྱུང་ནའང་། གམ་གྱི་སློབ་གྲོགས་ཚེ་
རྡོར་ལགས་ཧ་ལམ་འདི་འདྲའི་ཁོར་ཡུག་ལ་སྔོན་ཆད་ནས་ལོབས་ཡོད་པ་འདྲ་་་
བས། སྣང་དོགས་ཅི་ཡང་མེད་པར་ཅོག་ཙེ་ཞིག་བདམས་ནས་ཞབས་ཞུ་མར་ལྷུ་
ཆང་དམ་བེ་བཅུ་ཁྱེར་ཡོང་དགོས་པའི་མངག་ཆ་བྱས་སོང་། ཅང་མ་འགོར་
བར་ཞབས་ཞུ་མ་ཞིག་གིས་ལྦུ་ཆང་སྡེར་མ་གང་ཁྱེར་ཡོང་ནས་མདུན་ཅོག་ཐོག་་
བཤམས་ཤིང་། བསྟུད་མར་དམ་བེ་ལྔ་ཡི་ཁ་ཕྱེ།
“ ཡ་སྤུན་ཟླ་ཚོ། ཐུངས་ཡ། དོ་དགོང་ང་ཚོས་ལྦུ་ཆང་ཡིད་ཚིམས་པ་ཞིག་
འཐུངས་ཏེ་དངོས་སྦྱོང་བདེ་ལེགས་ངང་མཇུག་རྫོགས་པར་རྟེན་འབྲེལ་ཞུ” ཚེ་
རྡོར་གྱིས་སྤྲོ་སྣང་དང་བཅས་དེ་ལྟར་རྗོད་བཞིན་བྱང་ཆ་དོད་པོའི་ངང་ཚང་་་་་
མའི་མདུན་གྱི་ཆང་ཕོར་ནང་ལྦུ་ཆང་ལྟེམ་མེར་བླུགས་པ་ན། སྐད་ཅིག་ཉིད་ལ་
མདུན་གྱི་ཅོག་ཙེ་ཆུང་ཆུང་དེ་ལྦུ་བས་བརླན་པར་བྱས་སོང་།
“ཡ། གཙང་བཞེས།” ཚང་མས་ཆང་ཕོར་མཐོ་རུ་བཏེགས་ནས་ཐག་སྒྲ་
དང་བཅས་ཐོད་གཏུག་རེ་བརྒྱབ་རྗེས་སྒོག་གེར་མིད་པ་ན། ལྷུ་ཆང་གི་ཐིགས་
པ་རེ་རེ་མགྲིན་པའི་འགག་སྒོ་བརྒྱུད་ནས་དབང་རྩ་ལ་འཐིམ་བཞིན་འདུག་་་་་་
པས། ངའི་ལུས་ཧྲིལ་པོར་བཤད་མི་ཤེས་པའི་བདེ་སྣང་གློ་བུར་བ་ཞིག་གིས་
ཁྱབ་སོང་།
“ ཁྱོད་ཀྱིས་ལྟོས་དང་། ཕ་གིའི་བུ་མོ་དེས་ཐ་མག་རྔུབ་བཞིན་འདུག”
ང་དང་འདྲ་བར་ཁོར་ཡུག་འདི་འདྲར་ཐོག་དང་པོར་ཡོང་བའི་སློབ་གྲོགས་་་་་
བསོད་ནམས་ཀྱིས་ང་སྒུལ་བཞིན་དེ་ལྟར་ཟེར། དོན་ལ་རྒྱལ་ཁབ་ཀྱི་བཅའ་
ཁྲིམས་ནང་དུའང་བུད་མེད་ཚོས་དུ་ཆང་ལོངས་སྤྱོད་བྱས་མི་ཆོག་ཅེས་གཏན་་་
101



ཁ་སང་གི་རྨི་ལམ།
ཁེལ་འདྲ་བྱས་མེད་ཀྱང་། བོད་ཡུལ་ལ་མཚོན་ན་དུ་ཆང་ནི་སྐྱེས་པ་ཚོའི་ཁྱད་
དབང་ལྟ་བུར་གྱུར་ཡོད་པས། མ་སྲུ་གཉོམ་ཆུང་ཚོའི་ནང་ན་ཐ་མག་རྔུབ་
མཁན་དངོས་གནས་ཤིན་ཏུ་ཉུང་། དེ་བས་ངས་ཀྱང་རང་དབང་མེད་པར་ཁོས་
བསྟན་པའི་ཕྱོགས་དེར་བལྟ་དགོས་བྱུང་། ང་ཚོ་དང་ཐག་མི་རིང་བའི་གྲུ་ཁའི་
ཅོག་ཙེ་དེའི་འགྲམ་ན་སྐྲ་ལོ་བསམ་གཟས་ནས་འཛིངས་པར་བྱས་ཤིང་། ལུས་
ལ་སྐབས་ཐོག་དར་ཁྱབ་ཆེ་བའི་ལྭ་བ་དཔེ་གསར་ཡ་མ་ཟུང་གྱོན་པའི་མོ་གསར་
གསུམ་བསྡད་འདུག ཁོ་ཚོའི་བཟོ་ལྟ་དང་ཚུགས་ཀ་ནི་རོལ་རྩེད་བྱེད་སའི་ཁོར་
ཡུག་འདིའི་ནང་ནས་ཀྱང་ཅུང་ཟད་ལྷང་ལ་བུད་ཡོད་པ་ལྟར་སྣང་། ངས་དེ་
ལྟར་སྙམ་བཞིན་པའི་སྐབས་སུ། བུ་མོ་དེ་དག་གིས་ཀྱང་ང་ཚོར་ཞིབ་ལྟ་བྱེད་
བཞིན་འདུག་ལ། ད་དུང་ཕན་ཚུན་གྱི་རྣ་རྩར་ཁ་གཏད་དེ་ཅི་ཞིག་གླེང་བཞིན་
མཆིས།
“ ཕེ། བལྟ་རྒྱུ་ཅི་ཡོད། ཚུགས་ཀར་བལྟས་ན་བྱ་མོ་ཏག་ཏག་རེད། དཀྱིལ་
གྱི་ཐ་མག་རྔུབ་མཁན་དེ་ངས་ཆང་ཁང་གང་ཞིག་ནས་མཐོང་མྱོང་བ་འདྲ།”
སྐབས་དེར་སློབ་གྲོགས་ཚེ་རྡོར་གྱིས་དེ་སྐད་ཟེར། །
“བྱ་མོ། བྱ་མོ། ངའི་ཀླད་པའི་ནང་ཀུན་གྱི་དམོད་ཡུལ་དུ་གྱུར་པའི་བུད་
མེད་དེའི་རིགས་ནི་སྤྱི་ཚོགས་ཀུན་སྤྱོད་ལས་ལོགས་སུ་བཀར་བའི་ལྐོག་གྱུར་གྱི་་་
མི་སྣ་འབའ་ཞིག་སྟེ། ནམ་རྒྱུན་གློག་བརྙན་ལས་བུད་མེད་དེ་དག་གིས་རང་
ལུས་ཕྱིར་འཚོང་བྱེད་པའི་འཚོ་བ་ཚུར་སྣང་བྱས་པ་རེ་མཐོང་མྱོང་བ་ཙམ་ལས།
སྤྱི་ཚོགས་ཀྱི་མྱོང་བ་ཞན་པའི་ང་ལ་མཚོན་ན་དངོས་ཡོད་འཚོ་བའི་ཁྲོད་དུ་བུད་
མེད་དེའི་རིགས་ལ་འབྲེལ་འདྲིས་དང་རྒྱུས་ལོན་ཅི་ཡང་བྱས་མ་མྱོང་། དེ་བས་
102



.
བ་ལ་ཁ་ སྐྱོ་འཛུམ།
བདག་གིས་རང་དབང་མེད་པར་མཚར་སྣང་དང་བཅས་བུ་མོ་དེ་ཚོར་ཡུད་ཙམ་་
རིང་ཞིབ་ལྟ་བྱེད་དགོས་བྱུང་། གོ་ཐོས་ལྟར་ན་སྐྱེས་པ་སུ་ཞིག་གིས“བྱ་མོ”ཚོའི་
ཕྱོགས་ལ་ཕུར་ཚུགས་སུ་བལྟས་བསྡད་ན། དེ་ཚོས་རང་བཞིན་གྱིས“བྱ” ཉོ་
མཁན་བྱང་མ་ཞིག་ཏུ་ངོས་བཟུང་ནས་ཚུར་རིན་གོང་གཏམ་དུ་ཡོང་ངེས་རེད་་
ཟེར། ཁོ་བོས་གཞན་གྱི་ངག་ལས་ཐོས་པའི་སྐད་ཆ་དེ་གློ་བུར་སེམས་ལ་དྲན་
པས་ཅུང་ཟད་ངོ་གནོང་བཞིན་ཁ་ཚུར་འཁོར་དགོས་བྱུང་། ཏག་ཏག་ཅང་མ་
འགོར་པར་གྲལ་མཐའི་མོ་གསར་སྟོད་ལྭ་ནག་པོ་གྱོན་མཁན་དེ་བསམ་གཟས་
ནས་ཡོང་སྟེ་ངའི་གམ་གྱི་འདུག་སྟེགས་སུ་བསྡད་བྱུང་། དེར་ངའི་སེམས་ལ་དེ་
རིང་སློབ་གྲོགས་ཚོའི་མདུན་དུ་ངོ་ཚ་ཞིག་རིན་མེད་དུ་ཉོ་དགོས་སོང་སྙམ་ནས་་་
སྔངས་འཚབ་དང་བཅས་ཁ་ཕར་འཁོར་ཏེ་མ་མཐོང་ཁུལ་བྱས་ནས་བསྡད་པ་་་
ཡིན།
“རྒྱ་མཚོ། ཁྱོད་བདེ་མོ་ཡིན་ནམ།” སྐབས་དེར་རྣ་ལམ་དུ་ཆ་རྒྱུས་ཡོད་
པའི་སྐད་སྒྲ་ཞིག་གིས་ངའི་མིང་ནས་འབོད་པ་ཐོས། ང་ཅུང་རྟབ་རྟབ་པོར་
གྱུར་ཏེ་ཁ་ཕྱིར་འཁོར་པ་ན། ཐོག་མར་བུ་མོ་དེའི་ངོ་གདོང་ཤིན་ཏུ་རྒྱུས་ཡོད་
ཅིག་ཡིན་པའི་སྣང་བ་ཤར་ནའང་། དེའི་མུར་ཡང་སྙིང་སུ་ཡིན་པ་མ་ཤེས་པས་
རེ་ཞིག་ཐེ་ཚོམ་གྱི་ངང་དུ་འདུག་དགོས་བྱུང་། །
“ཅི་རེད། ང་ངོ་མི་ཤེས་སམ།” བུ་མོ་དེའི་གདོང་ལ་འཛུམ་ཆུང་ཞིག་
ལངས་ནས་དེ་སྐད་ཟེར། །
“ཨ་ཙི ངོ་ལོས་ཤེས།” མོའི་གདོང་གི་འཛུམ་ཆུང་དེས་ངའི་ཕྱིར་དྲན་གྱི་
སྒོ་མོ་ཡངས་པར་ཕྱེ། རེད་ཡ། ཐུན་མོང་མ་ཡིན་པའི་འཛུམ་མདངས་དེས་མོ་ནི་
བག་
103



ཁ་སང་གི་རྨི་ལམ།
ངའི་སྔོན་ཆད་ཀྱི་སློབ་གྲོགས་རྙིང་བ་ཞིག་ཡིན་པ་གསལ་བཤད་བྱས་སོང་།
འཛུམ་མདངས་དེ་ངས་ད་ལྟའི་བར་བརྗེད་མེད། འཛུམ་མདངས་དེ་ནི་མོ་ཁོ་
ནར་ཡོད་པ་ཞིག་ཡིན། འོན་ཀྱང་སྔོན་ཆད་དང་བསྡུར་ན་མོའི་འཛུམ་མདངས་
དེའི་གཏིང་རུམ་གང་རུང་དུ་ད་ལྟ་སྐྱོ་སྡུག་གི་ཆ་ཞིག་ཇེ་མང་དུ་སོང་ཡོད་པ་་་་་
འདྲ། །
དོན་ངོ་མར་མོ་ནི་ངའི་དམའ་འབྲིང་ནས་མཐོ་འབྲིང་བར་གྱི་སློབ་གྲོགས་་
ཡིན། རྗེས་སུ་རྒྱུ་རྐྱེན་གང་ཡིན་མ་ཤེས་མོད། གང་ལྟར་མོ་སློབ་གྲྭ་ནས་ཕྱིར་
བུད་སོང་། ཡང་དེའི་རྗེས་སུ་མོ་དང་ཡུལ་ཕྱོགས་གཅིག་པའི་སློབ་གྲོགས་རེ་
གཉིས་ཀྱི་ངག་ལས་གོ་བ་ལྟར་ན། སློབ་གྲྭ་ནས་ཕྱིར་བུད་རྗེས་མོ་ཕ་མས་བཙན་
གྱིས་གནས་ལ་བརྫངས་པ་དང་། ཡང་དེའི་རྗེས་སུ་དམངས་ཁྲོད་ཞབས་བྲོ་
འཁྲབ་སྟོན་རུ་ཁག་ཅིག་ལ་ཞུགས་ནས་ནང་ལོགས་གྲོང་ཁྱེར་ཁག་འགྲིམ་བཞིན་
པའི་གནས་ཚུལ་ཐན་ཐུན་རེ་ཡང་གོ་མྱོང་། གང་ལྟར་དེ་རིང་བར་ངེད་གཉིས་
ནི་ངོ་མ་ཕྲད་པར་མི་ལོ་ལྔ་ལྷག་འགོར་ཟིན། ད་ལྟ་མིག་མདུན་གྱི་ནུ་འབུར་ཆེས་
ཆེར་རྒྱས་ཤིང་ནང་སའི་གྲོང་ཁྱེར་གྱི་རྒྱ་མོའི་ཆ་ལུགས་འཛིན་པ་འདི། ལོ་ལྔའི་
སྔོན་དུ་གངས་ལྷ་མེ་ཏོག་བཞིན་གཙང་ཞིང་མཛེས་ལ། བློ་རྒྱ་ཡངས་ཤིང་སྙིང་
སྟོབས་དང་ཕུགས་བསམ་གྱིས་བརྟས་པའི་གངས་རིའི་གཅེས་ཕྲུག་མ་དེ་རེད་་་་
ཟེར་ན་སུ་ཞིག་ཡིད་ཆེས། སྐབས་དེ་དག་ཏུ་མོ་ནི་ངའི་མིག་ལ་ཅི་འདྲའི་མཛེས་
ཤིང་ཡིད་དུ་འོང་བ་ཞིག་ཡིན་ཨང་། ལང་ཚོའི་མཚར་སྡུག་གིས་ཕྱུག་པའི་
འཛུམ་མདངས་དང་ར་རིའི་དྲི་མས་མ་གོས་པའི་སེམས་མཐུན་གྱི་ངག་ཚིག་རེ་་་
རེས། བདག་ལ་བཤད་མི་ཤེས་པའི་རེ་སྨོན་དང་དྲན་གདུང་གང་མང་བྱིན་མྱོང་
104



སྐྱོ་འཛུམ།
ལ། ཁ་བྲལ་པའི་ལོ་འདི་དག་གི་རིང་། བདག་གིས་མིག་བཙུམས་ནས་འདས་
ཟིན་པའི་ལོ་ཟླ་ལ་ཕྱིར་འདང་རྒྱག་ཐེངས་རེར། རང་དབང་མེད་པར་མོ་དང་
འབྲེལ་བའི་དོན་དག་གང་མང་ཞིག་གློག་བརྙན་བཞིན་དུ་དྲན་ཡོང་། སློབ་
གྲོགས་ཚོས་མོ་གནས་ལ་བུད་སོང་ཞེས་གླེང་བ་ཐོས་ཐེངས་རེར། རང་ཉིད་ལ་
དབང་བའི་ནོམ་པ་རྩ་ཆེན་གང་ཞིག་བོར་སོང་སྙམ་པ་ལྟ་བུའི་སྐྱོ་སྣང་ཞིག་་་་་་
དབང་མེད་དུ་སྐྱེས་འོང་། དོན་ལ་སྐབས་དེར་ངས་མོར་བཅངས་པའི་སྣང་བ་
དེ་ཕོ་མོའི་བརྩེ་དུངས་ཟེར་བ་དེ་བཞིན་གཏིང་ཟབ་ཅིང་ཉོག་འཛིང་ཆེ་བ་ཞིག་
མ་ཡིན་ནའང་། ངའི་ཡིད་ཀྱི་ཞིང་སར་འབུས་པའི་ལྷད་དང་དྲི་མས་མ་གོས་
པའི་བརྩེ་འདང་གི་མྱུ་གུ་ཞིག་ཅི་ལ་མིན། ཚེ་སྔོན་ལས་ཀྱི་བཀོད་ཐང་ཟེར་
ནའང་འདྲ། མི་རང་རང་གི་སེམས་ཁམས་གཤིས་ལུགས་ཀྱི་དབང་གིས་ཟེར་
ཡང་ཆོག གང་ལྟར་སྒྲོལ་དཀར་སྐྱིད་དང་ངེད་གཉིས་ཆབས་ཅིག་ཏུ་བསྡད་ཚེ།
རང་བཞིན་གྱིས་སེམས་པ་མཐུན་ཞིང་ཐུན་མོང་གི་ཁ་བརྡ་ཤིན་ཏུ་མང་། དོན་
དེའི་ཆེད་དུ་ང་ཚོའི་སློབ་གྲོགས་ཕོ་གསར་ཁོ་ཡིན་ཟེར་མཁན་སྐོར་ཞིག་གིས་ང་
ལ་མངོན་ལྐོག་གང་རུང་ནས་ཕྲག་དོག་གི་སྦྱོར་རྩུབ་འདྲ་བ་རབ་དང་རིམ་པ་་་་
སྤེལ་ཡང་མྱོང་། ཕྱིར་འདང་རེ་བརྒྱབ་ཚེ། སྐབས་དེའི་འཚོ་བ་ནི་ཅི་འདྲའི་
མཛེས་ཤིང་སྙན་ངག་གི་དྲི་བསུང་འཐུལ་བ་ཞིག་རེད་ཨང་། ཡིན་ནའང་ལོ་ལྔ་
འགོར་རྗེས་ཀྱི་དེ་རིང་མོ་ས་གནས་འདི་འདྲ་ཞིག་ཏུ་ཆ་ལུགས་འདི་ལྟ་བུ་ཞིག་་་་
བྱས་ཏེ་བདག་གི་མིག་ལམ་དུ་མངོན་སྲིད་པ་ནི་སུ་ཞིག་གི་ཡིད་ལ་འཆར་ཐུབ་་་
བམ། དེ་བས་ངས་ཀྱང་གློ་བུར་ཅི་ཞིག་བཤད་དགོས་པའང་མ་ཤེས་པར་
འཚམས་འདྲིའི་གཏམ་འགའ་བཤད་རྗེས་ཁ་རོག་གེར་འདུག་དགོས་བྱུང་། །
105



ཁ་སང་གི་རྨི་ལམ།
“ རྒྱ་མཚོ། མ་གཞིར་ཁྱོད་གཉིས་ཀྱིས་སྔོན་ཆད་ནས་ངོ་ཤེས་སམ། དེས་ན་
ཤིན་ཏུ་བཟང༌། མཚམས་སྦྱོར་ཞིག་བྱོས་དང་།” ཚེ་རྡོར་གྱི་གདོང་ལ་ཁྲེལ་
འཛུམ་ཞིག་ལངས་ནས་དེ་སྐད་ཟེར། །
ཁོའི་སྐད་ཆ་དེའི་ཕག་ཏུ་ངའང“བྱ་མོ་” ཉོ་མཁན་བྱང་མ་ཞིག་བྱས་མྱོང་་་་་
བར་དོགས་པ་ཟ་བཞིན་ཡོད་པ་འདྲ་བས། ང་དོགས་མི་བདེ་བར་གྱུར་ནས་
མྱུར་དུ“མོའི་མིང་ལ་སྒྲོལ་དཀར་སྐྱིད་ཟེར། ངའི་སྔོན་ཆད་ཀྱི་སློབ་གྲོགས་ཤིག་
ཡིན” ཅེས་གསལ་བཤད་དང་མཚམས་སྦྱོར་གཉིས་གོ་ཆོད་པ་ཞིག་བྱས།
“སློབ་གྲོགས་ཡིན་ནའང་འདྲ། དགའ་རོགས་ཡིན་ནའང་ཆོག གང་ལྟར་
ཁྱོད་ཚོ་ངོ་ཤེས་ཡིན་ན། མོ་གསར་གཞན་པ་ཀན་གཉིས་ཀྱང་ཚུར་བོས་དང་།
ང་ཚོས་མཉམ་དུ་ཆང་འཐུང་ན་མི་བཟང་ངམ།”
སྐབས་དེར་སློབ་གྲོགས་དོན་གྲུབ་བར་ལ་འཚངས་ནས་དེ་སྐད་བཤད་་་་་་
བྱུང་། དེར་སྒྲོལ་དཀར་སྐྱིད་ཀྱིས་ཀྱང་ལག་བརྡ་བཏང་ནས་མོའི་འདུག་གྲོགས་
བུ་མོ་དེ་གཉིས་ཚུར་བོས་པ་ལ། བུ་མོ་དེ་གཉིས་ཀ་ཡང་འཛེམ་དོགས་ཅི་ཡང་
མེད་པར་ཚུར་ཡོང་ནས་གཅིག་དོན་གྲུབ་ཀྱི་གམ་དུ་བསྡད་པ་དང་། ཅིག་ཤོས་
དེ་ཚེ་རྡོར་གྱི་གམ་དུ་བསྡད་བྱུང་བས། དགེ་སློང་གི་ཚུལ་ཁྲིམས་ཕལ་ཆེར་སྲུང་
ནུས་པའི་སློབ་གྲོགས་བསོད་ནམས་གཅིག་པུ་བུ་མོ་དེ་ཚོའི་འཛེམ་བག་མེད་་་་་
པའི་གཏམ་སྤྱོད་ལ་མ་ལོབས་པར་ཁ་རོག་གེར་ཧད་དེ་བསྡད་ཡོད། །
རེས་དྲག་རེས་གཉོམ་གྱི་སྒྲ་དབྱངས་སྣ་ཚོགས་མཚམས་མི་འཆད་པར་་་་་
དྲག་ཆར་བཞིན་ངའི་རྣ་ལམ་དུ་ཤག་ཤག་བབ་བྱུང་ལ། གནམ་གཅལ་ངོས་སུ་
འཕྱང་བའི་ཁ་དོག་སྣ་ཚོགས་ཅན་གྱི་གློག་སྒྲོན་ཟླུམ་པོ་དེ་ཁོ་ན་རྐང་འོག་གི་ས་་
106



སྐྱོ་འཛུམ།
སྒང་འདི་བཞིན་རྒྱུན་ཆད་མེད་པར་འཁོར་སྐྱོད་བྱེད་ཀྱིན་གདའ། མཚམས་
མཚམས་སུ་ཆང་དཀར་ཐོད་གཏུག་པའི་ཐག་སྒྲ་དང“ གཙང་བཞེས་གནོངས་
ཞེས་པའི་འུར་སྐད་ཡང་ཡང་གྲག་ཡོང་།
“རྒྱ་མཚོ། དེ་རིང་ང་ཚོ་སྐྱིད་པོ་ཞིག་རྩེ། ཁྱོད་ངོ་གནག་ནས་མི་འདུག་
པར་སྐད་ཆ་ཞིག་ཤོད་དང་། ང་ཚོ་ཡུན་རིང་ཞིག་ལ་མ་ཕྲད་པས།'' སྒྲོལ་དཀར་
སྐྱིད་ཀྱིས་དེ་སྐད་སྨྲ་བཞིན་ང་སྒུལ་ཙམ་བྱས་བྱུང་། དྲང་མོར་བཤད་ན་དུས་
ཡུན་རིང་བོ་ཞིག་ལ་མ་ཕྲད་པའི་རྐྱེན་གྱིས། ངས་ཀྱང་སྒྲོལ་དཀར་སྐྱིད་ལ་ཁ་
བརྡ་གང་མང་ཞིག་བྱེད་འདོད་ནའང་། མོའི་བློ་ཡུལ་ལས་འདས་པའི་ཚུགས་ཀ་
རྣམ་འགྱུར་དང་། འུར་ཟིང་གིས་ཁེངས་པའི་ནང་མ། ད་དུང་ལུས་སེམས་
གཉིས་ཀ་སྦྲིད་འཐོམ་མེར་གཏོང་ནུས་པའི་ལྷུ་ཆང… གང་ལྟར་གནས་
བབ་འདི་འདྲ་ཞིག་གི་འོག་ཏུ། ངས་ངོ་གནག་ཅིང་ཁ་རོག་གེར་འདུག་པ་ལས་
སྐད་ཆ་ཅི་ཞིག་བཤད་དགོས་པའང་མ་ཤེས། དེ་བས་མོའི་སྐད་ཆའི་ལན་དུ་
ངས་ཨུ་ཚུགས་འདྲེས་མའི་འཛུམ་ཆུང་ཞིག་བསྟན་ནས་མུ་མཐུད་དུ་ལྷུ་ཆང་་་་་་
རྔམ་འཐུང་བྱས་པ་ཡིན། དེ་འདྲའི་ཁོར་ཡུག་དང་དེ་འདྲའི་མཚན་མོ་ཞིག་ལ།
ངའི་རྣམ་ཤེས་དང་བླ་སྲོག་ཡོད་ཚད་དབྱར་གཞུང་གི་དྲག་ཆར་ཁྲོད་ཅི་དགར་་་་
བངས་ཤིང་བརླན་པར་གྱུར་ཡོད་པ་དང་འདྲ། ཀྱེ་མ། བདག་གི་དྲན་པའི་སྐྱེད་
མོས་ཚལ་དུ་འདམ་གྱིས་མ་གོས་པའི་པད་དཀར་ཆུན་པོ་ནང་བཞིན་ལྷམ་མེར་
བཞད་ཅིང་སྒེག་ཉམས་ཀྱིས་ཤར་མྱོང་བའི་སྒྲོལ་དཀར་སྐྱིད་ནི། ད་ལྟ་བདག་གི་
གམ་དུ་གནས་པའི་མི་གཙང་འདམ་རྫབ་ཀྱིས་ལུས་སེམས་ཡོངས་སུ་སྦགས་ཟིན་
པའི་རྩྭ་སྙིགས་ལྟ་བུའི་བུ་མོ་འདི་འདྲ་བ་ཞིག་ག་ལ་ཡིན། ག་ལ་ཡིན། ཕྱི་གླིང་
པ
107



ཁ་སང་གི་རྨི་ལམ།
ཟློས་གར་མཁན་པོ་སུ་ཞིག་གིས“ སེམས་ཁོང་གི་མཛེས་སྡུག་ཀུན་གྱི་ཡང་རྩེར་་་་
གྱུར་པའི་བྱ་དངོས་གང་ཞིག་ལ་གཏོར་བཤིག་ཐེབས་ནས་རྩ་བརླག་ཏུ་གྱུར་པ་་་
ནི། ས་སྟེང་གི་སྐྱོ་གར་ཡོད་ཚད་ཀྱི་ནང་དོན་ཡིན་”ཟེར་བ་ནི་ཅི་འདྲའི་ལེགས་
བཤད་རྨ་མེད་པ་ཞིག་རེད་ཨང་། ཞིབ་འདང་རེ་བརྒྱབ་ཚེ། མིག་མདུན་གྱི་རང་
ཚུགས་དོར་ཟིན་པའི་སྒྲོལ་དཀར་སྐྱིད་ནི། ང་ལ་མཚོན་ན་སྐྱོ་གར་གྱི་དཔེ་གཞི་
གསོན་པོ་ཞིག་ཅི་ལ་མིན། རྒྱུ་མཚན་ནི་མོ་ངའི་གཞོན་ནུའི་དུས་རིམ་གྱི་དྲན་
པའི་ཀློང་དུ་སྦས་པའི་མཛེས་སྡུག་གི་བརྗོད་སྙིང་ཐམས་ཅད་ཡིན་པའི་ཕྱིར། །
དོན་ལ་མིག་སྔར་ངས་ད་དུང་ཁ་བྲལ་པའི་ལོ་འདི་དག་གི་རིང་མོས་ལས་ཀ་ཅི་་་
ཞིག་སྒྲུབ་པར་རྒྱུས་ལོན་བྱུང་མེད་ནའང་། འཛེམ་དོགས་མེད་པར་ཆང་འཐུང་
བའི་བཟོ་ལྟ་དང་། གམ་གྱི་བུ་མོ་དེ་གཉིས་ཀའི་བག་ཚ་མེད་པའི་བྱ་སྤྱོད་ལ་
བལྟས་པ་ཙམ་གྱིས། སློབ་གྲོགས་ཚེ་རྡོར་གྱིས“བྱ་མོ” རེད་ཅེས་སྡོམ་ཚིག་བཞག་
པ་དེ་ལོས་བདེན་སྙམ་ཡོང༌། སྤྱིར་ན་ཁ་བྲལ་ནས་མི་ལོ་ལྔ་འགོར་པའི་རིང་། ང་
ལའང་འགྱུར་ལྡོག་གང་མང་ཞིག་བྱུང་ཡོད་པ་ནི་གདོན་མི་ཟ། དེ་བས་སྒྲོལ་
དཀར་སྐྱིད་ཁོ་ནས་ནམ་ཡང་དྭངས་གཙང་གི་བྱིས་བློ་ལྟ་བུའི་མཛེས་སྡུག་ཅིག་་་་
བསྲུངས་ནས་འདུག་དགོས་སྙམ་པ་ནི་ངའི་སྒེར་སེམས་ཁོ་ན་ཡིན་ངེས། ཡིན་
ནའང་སྔོན་ཆད་ཀྱི་ཕྱི་མཛེས་ནང་གཙང་གི་མོ་ད་ལྟ་གློ་བུར་མདོ་མེད་འཆལ་མོ་
ཞིག་ཏུ་གྱུར་ཟིན་ཟེར་ན་ངས་ངོ་མ་དང་ལེན་བྱེད་དཀའ། ཀྱི་ཧུད། དུས་ཚོད་
ཅེས་པའི་ཡོད་ཚད་ལ་འགྱུར་བ་གཏོང་བའི་བྱེད་པོ་དེ་ནི་ཅི་འདྲའི་འཇིགས་སུ་་
རུང་བ་ཞིག་རེད་ཨང་། སྔོན་ཆད་ཕུགས་བསམ་དང་ཀུན་སྤྱོད་ཀྱི་མཛེས་པ་
གླེངས་ཤིང་། ཁྲེལ་དང་བག་ཡོད་ཀྱི་གོས་བཟང་བཀླུབས་པའི་དྲི་ཟའི་ན་ཆུང་
108



་
སྐྱོ་འཛུམ།
འདྲ་བའི་སྒྲོལ་དཀར་སྐྱིད་དེ་ད་ལྟ་ཕྱིར་དྲན་ཁོ་ནར་གྱུར་ཟིན་ལ། སྔ་ས་ནས་
འཚོ་བའི་དོན་སྙིང་དང་ཕུགས་རེ་བོར་ཟིན་ལ། མི་ཚེའི་རིན་ཐང་དང་ཀུན་
སྤྱོད་ཀྱང་དོར་ཡོད་ལས་ཆེ་བས། ཟང་ཟིང་སླ་བཅོས་ཀྱི་དུས་སྐབས་འདིར་བློ་
གཏད་ཆོག་པའི་མི་གཤིས་བརྟན་པོ་ནི་ཅི་འདྲར་དཀོན་ཨང་སྙམ་སྟེ། ཡ་ཆུང་
ཁོག་པ་ཧྲིལ་པོ་འཁྱག་སིབ་སིབ་ཀྱི་ཚོར་བ་ཞིག་གིས་ཡོངས་སུ་ཁྱབ་སོང་།
“ཤོག་ཤོག ང་ཚོས་དོ་དགོང་ལྦུ་ཆང་ཡིད་ཚིམས་པ་ཞིག་འཐུང་།”
བདག་གིས་ན་ཟུག་དང་བཅས་དེ་ལྟར་བཤད་རྗེས། ལྦུ་ཆང་ལྟེམ་མེར་འཁྱིལ་
བའི་ཆང་དཀར་ཡར་བཏེགས་ནས་ཞབས་དག་བྱས། །
“ཕ་རོ་བཟའ་རྒྱུ་བོ། ཁྱོད་ལ་འདི་སྟེར།” རྒྱུ་མཚན་ཅི་ཡིན་མི་ཤེས་མོད།
གློ་བུར་གར་སྟེགས་ཀྱི་གྲུ་ག་ཞིག་ཏུ་ཆང་འཐུང་བཞིན་པའི་ཕོ་གསར་འགའ་་་་
འུར་ཆིལ་ལེར་གྱུར་སོང་། སྐྲ་ལོས་ལྟག་རྒྱབ་ཁེབས་པའི་ཕོ་གསར་ཞིག་གི་ཐོད་
པ་ན་ཁྲག་དམར་ཕྲུམ་ཕྲུམ་དུ་བཞུར་བཞིན་ཡོད་དེ། ཁོས་ལག་པ་དགུང་ལ་
ཕྱར་ནས་ཁོ་དང་མཉམ་དུ་ཆང་འཐུང་བའི་ཕོ་གསར་གཞན་ཞིག་གི་སྟེང་ལ་་་་་
འཆོར་བཞིན་འདུག དེར་མཐུད་ནས་ཁོ་ཚོས་བསྟུད་མར་ལྦུ་ཆང་གི་ཤེལ་དམ་
འགའ་ཡང་ཐང་ལ་བརྡབས་ནས་ཧྲུག་ཆག་ཏུ་བཏང་སོང་། གློ་བུར་བྱུང་བའི་
དོན་རྐྱེན་དེས་ཉེ་འཁོར་གྱི་མགྲོན་པོ་ཚོར་སྔངས་སྐྲག་བསླངས་པས། ཚང་མ་
འདུག་སྟེགས་ལས་ལངས་ཏེ་ཡར་འབྲོ་མར་འགྲོ་བྱེད། ང་ཚོས་ཀྱང་ཤེལ་དམ་
ཆག་རོ་སོགས་ཀྱིས་རང་ཉིད་ལ་རྨས་སྐྱོན་དབྱུང་བར་དོགས་ནས་གང་མྱུར་་་་
སྒོས་ཐག་རིང་ས་ཞིག་ལ་གཡོལ། སྐབས་དེར་ངས་མཉམ་ཞིག་བཞག་པ་ན། ད་
སྔོན་བྲེལ་ཚུབ་ངང་ཉེན་གཡོལ་བྱེད་སྐབས་རང་གིས་ཅི་ཡིན་འདི་ཡིན་མ་ཤེས་་་
109



ཁ་སང་གི་རྨི་ལམ།
པར་སྒྲོལ་དཀར་སྐྱིད་ཀྱི་ལག་པར་འཇུས་ནས་འཐེན་བཞིན་ཡོད་པ་ཚོར། དེ་ནི་
ང་ཐོག་དང་པོར་མོའི་ལག་པར་འཇུས་པ་ཡིན། སྐབས་དེར་ངས་ད་གཟོད་ཉེན་
ཁ་དང་ཕྲད་དུས་ཀྱང་རང་གིས་སྔོན་ཆད་དང་འདྲ་བར་སྒྲོལ་དཀར་སྐྱིད་ལ་དོ་་
སྣང་དང་བརྩི་མཐོང་བྱེད་བཞིན་ཡོད་པ་ཚོར། ཡིན་ནའང་མོ“བྱ་མོ” རེད་ཟེར་
མཁན་གྱི་སློབ་གྲོགས་ཚོས་ངའི་བྱེད་སྟངས་དེ་མཐོང་ན་འཕྱ་དམོད་དང་ཟུར་་་་
ཟ་བྱེད་ངེས་པ་ཁོ་ཐག་ཡིན་པས། ངས་མྱུར་དུ་མོའི་ལག་པ་གློད་པ་ཡིན། དུས་
ཡུན་ཐུང་ངུ་ཞིག་གི་ནང་། ངས་མོའི་ལག་པ་གློ་བུར་བཟུང་ཞིང་གློ་བུར་གློད་
པའི་རྒྱུན་ལྡན་མིན་པའི་བྱ་སྤྱོད་དེ་ལས། མོས་ངའི་སེམས་ཁམས་ཀྱི་འགྱུར་བ་
རྟོགས་ཡོད་ཀྱང་སྲིད་མོད། ཡིན་ནའང་སྒྲོལ་དཀར་སྐྱིད་ཀྱིས་ཐོག་མཐའ་བར་
གསུམ་དུ་ངའི་གདོང་ལ་བལྟས་ཙམ་ཡང་མི་བྱེད་ལ། ངེད་གཉིས་བར་དོན་དག་
ཅི་ཡང་མ་བྱུང་བ་ལྟར་བསྡད་ཅིང་། ཕལ་ཆེར་དེ་ནི་མོས་ང་ལ་རྐུ་སེམས་ཡོད་
ཀྱང་རྐུ་སྙིང་མེད་པའི་རང་གི་བྱ་སྤྱོད་ལ་ངོ་ཚ་བར་དོགས་པ་ལོས་ཡིན། སྐབས་
དེར་ནང་མ་ཁང་གི་བདེ་སྲུང་མི་སྣ་བཅུ་ཕྲག་ཅིག་ཡོང་ནས་རྡུང་རེས་རྒྱག་་་་་་
མཁན་ཕོ་གསར་དེ་ཚོ་བཙན་གྱིས་སྒོར་ཕུད་པས། ནང་མ་ཁང་གི་འུར་ཟིང་རེ་
ཞིག་ཞི་འཇགས་སུ་གྱུར་པ་དང་། མགྲོན་པོ་རྣམས་ཀྱང་ཡང་བསྐྱར་རང་གནས་
སུ་ལོག་ནས་ཆང་འཐུང་མགོ་བརྩམས།
དུས་ཚོད་ནི་སྐད་ཅིག་ཉིད་ལའང་མི་སྡོད་པར་གནམ་གཅལ་ངོས་ཀྱི་གློག་་
སྒྲོན་དམར་ཁྲ་དེ་བཞིན་འཁོར་སྐྱོད་བྱེད་བཞིན་འདུག་སྟེ། ངས་ནམ་ཡང་གློག་
སྒྲོན་དེ་དང་འདྲ་བར་འཁོར་སྐྱོད་བྱེད་བཞིན་པའི་ས་སྒང་འདིའི་སྟེང་ན་འགྲོ་་་
བ་ཁྲི་སྟོང་མང་བོས་འདི་ལྟར་རིན་ཐང་ཅི་ཡང་མེད་པར་ཚེ་སྲོག་དང་ལང་ཚོ་་་
110



ཅུ
སྐྱོ་འཛུམ།
འཛད་དུ་འཇུག་བཞིན་འདུག་སྙམ་བྱུང་། ཕངས་སེམས་དགོད་བྲོ་བ་དེ་དང་
འགྲོགས་ནས་གློ་བུར་ང་ལ་འཇིག་རྟེན་འཁོར་བ་འདིར་དངོས་གནས་སྙིང་བོ་་་
མི་འདུག་སྙམ་པའི་ངེས་འབྱུང་སྐྱོ་དུངས་དུངས་ཤིག་ཀྱང་སྐྱེས། དེར་མཐུད་
ནས་ངས་རང་དབང་མེད་པར་སྟོང་འདང་གང་མང་ཞིག་རྒྱག་དགོས་བྱུང་།
ཟུར་ཟ་བྱེད་རྒྱུར་དགའ་བའི་སློབ་གྲོགས། རང་གཤིས་གཙང་མ་བོར་ཟིན་པའི་
སྒྲོལ་དཀར་སྐྱིད། ད་དུང་འུར་སྐད་རྒྱག་བཞིན་ཆང་རག་བག་མེད་དུ་འཐུང་
བའི་མགྲོན་པོ་འདི་ཚོ… ང་ཁོར་ཡུག་དེའི་ཡོད་ཚད་ཀྱི་ཡོད་ཚད་ལ་སུན་
སྣང་ཞིག་སྐྱེས་བྱུང་། ཨ་ཙི། ད་སྔོན་རྡུང་རེས་རྒྱག་མཁན་ཕོ་གསར་དེ་ཚོ་ཅི་
འདྲའི་གདུག་རྩུབ་ཆེ་བ་ལ། སྐབས་དེར་གློ་བུར་རང་གིས་སྔོན་ཆད་བལྟས་མྱོང་
བའི《ནུབ་ཕྱོགས་དཔལ་ཡོན་གྱི་གསང་བའི་ལོ་རྒྱུས》ཞེས་པའི་དཔེ་ཆ་རུ་བཀོད་
པའི་གནས་ཚུལ་ཞིག་ཀྱང་ཡིད་ལ་དྲན་བྱུང་། དེ་ནི་མེ་གླིང་གི་སྔ་རབས་གཞིས་
མི་དབྱིན་ཏི་ཨན་པ་རྣམས་ཀྱང་རང་ཅག་དང་འདྲ་བར་མྱོས་བྱེད་ཆང་ལ་ཤིན་་
ཏུ་དགའ་བས། གཡོ་སྒྱུ་ཆེ་བའི་མི་དཀར་གྱི་ཚོང་པ་སྐོར་ཞིག་གིས་ཆང་རག་
དང་མེ་མདའ་ཁྱེར་ཡོང་ནས་ཁོ་ཚོའི་ལག་གི་གསེར་དངུལ་རིན་ཆེན་ལ་བརྗེས་་་
པ་རེད། དེ་ལྟར་བྱས་པའི་མཇུག་འབྲས་སུ་མི་དཀར་ཚོང་པ་དེ་དག་ཕྱིས་སུ་
འཛམ་གླིང་གི་ཕྱུག་བདག་གྲགས་ཅན་འབའ་ཞིག་ཏུ་གྱུར་ནའང་། དབྱིན་ཏི་
ཨན་པ་རྣམས་ཀྱིས་ནམ་རྒྱུན་མི་དཀར་གྱིས་འཚོང་བའི་ཆང་འཐུངས་རྗེས། མི་
དཀར་གྱིས་འཚོང་བའི་མེ་མདའ་བཟུང་ནས་ནང་མི་སྤུན་ཟླ་ཕན་ཚུན་དམར་་་་་
གསོད་བྱས་ནས་བསྡད་པ་རེད། དེ་ནི་ཅི་འདྲའི་བསམ་གཞིག་བྱེད་རིན་ཡོད་
པའི་དོན་དག་ཅིག་རེད་ཨང་། ད་ལྟ་དབྱིན་ཏི་ཨན་པའི་སྐྱོ་གར་དེ་འདས་ཟིན་
111



ཁ་སང་གི་རྨི་ལམ།
པའི་ལོ་རྒྱུས་སུ་གྱུར་ཟིན། ཡིན་ནའང་འུ་ཅག་མདོ་དབུས་མཐོ་སྒང་གི་བོད་པ་
ཚོ་ཁོ་ནས་ད་དུང་གདོད་མའི་གླེན་རྟགས་འདྲེས་པའི་རྩིང་སྤྱོད་གང་རུང་ཞིག་་་
གི་རྒྱུན་མ་བཏང་བར་ལུས་ཡོད་ལ། གལ་ཏེ་ང་ཚོའི་ལག་ལའང་དམིགས་ཡུལ་
ཅན་སུ་ཞིག་གིས་ཆང་རག་དང་མེ་མདའ་མཉམ་དུ་བཞག་ཚེ། ཡི་མུག་པའི་སྐྱོ་
གར་དེ་འདྲ་མི་འཁྲབ་པའི་ངེས་པ་མེད་སྙམ་ནས་ཁོང་འདར་ཞིག་བྱུང་།
“རྒྱ་མཚོ། ཁྱོད་བཟི་སོང་བ་ཡིན་ནམ། ཆང་གི་འཇུ་སྟོབས་ཆུང་བ་ལ་
དོན་གྲུབ་ཀྱིས་ངར་བསླང་ཆེད་དེ་ལྟར་བཤད་ནས་ང་ལ་ཆང་ཕོར་གཏད།
“རྒྱ་མཚོ་ངོ་མ་བཟི་འདུག ངས་ཁོའི་ཚབ་ཏུ་ཆང་འཐུང་ཆོག་”
སྒྲོལ་དཀར་སྐྱིད་ཀྱིས་དེ་སྐད་འཆད་བཞིན་དོན་གྲུབ་ཀྱི་ལག་ནས་ཆང་ཕོར་་་་་་
བླངས། །
སྤྱིར་ངས་སྔོན་ཆད་ཆང་མང་བོ་འཐུང་མ་མྱོང་བས་ཅུང་ཟད་བཟི་སོང་་་་
བའི་ཚུགས་ཀ་ཐོན་ཡོད་མོད། སྒྲོལ་དཀར་སྐྱིད་ལ་རོགས་བྱ་རུ་བཅུག་ན་སློབ་
གྲོགས་ཚོའི་མདུན་ནས་ལ་རྒྱ་ཤོར་འགྲོ་སྙམ་ནས་ཨུ་ཚུགས་སྒོས“ ང་བཟི་མེད།
ངས་ད་དུང་འཐུང་ཐུབ” ཅེས་མོའི་ལག་ནས་ཆང་ཕོར་ལེན་རྩིས་བྱས། །
“ཆང་འཐུང་མི་ཐུབ་ན་བཟང་ཆ་རེད། ཨུ་ཚུགས་མ་བྱེད། སྒྲོལ་དཀར་
སྐྱིད་ཀྱིས་དེ་ལྟར་ཟེར་བཞིན་ཆང་ཕོར་གང་བོ་དེ་འབྱོང་ཐེངས་གཅིག་གིས་་་་་
འཐུངས་སོང་། །
ཚུལ་དེར་ང་ཅུང་མ་རངས་པས“ སྒྲོལ་དཀར་སྐྱིད། ཁ་བྲལ་པའི་ལོ་འདི་
དག་གི་རིང་ལ། ཁྱོད་ཀྱིས་ཆང་འཐུང་རྒྱུ་སྦྱངས་པ་ཤིན་ཏུ་ལེགས་”ཞེས་པའི་
ཚིག་དེ་ཁ་ནས་ཤོར།
1
s
112



- སྐྱོ་འཛུམ།
སྐབས་དེར་ངའི་སྤྱོད་ལམ་དང་རྣམ་འགྱུར་ལས་མཐོང་ཆུང་གི་མཁའ་་་་
དབུགས་གྲང་མོ་ཕྱིར་གཏོང་བྱེད་བཞིན་པ་སྒྲོལ་དཀར་སྐྱིད་ཀྱིས་ཀྱང་གསལ་་་་
བོར་ཚོར་སོང་བ་འདྲ། མོས་ཚིག་དེ་ཐོས་རྗེས་ཐོག་མར་གདོང་ལ་སྐྱོ་སྡུག་ཅིག་
མངོན་ནའང་། དེའི་མུར་འཛུམ་ཆུང་ཞིག་ལངས་ནས“ལོ་འདི་དག་ཏུ་ཁྱོད་
ཀྱིས་ཤེས་ཡོན་སྦྱངས། ངས་ཆང་འཐུང་རྒྱུ་སྦྱངས། དོ་དགོང་ངས་ཁྱོད་ལ་གྲུབ་
འབྲས་ངོ་མ་འགྲེམ་སྟོན་བྱེད” ཟེར་བ་དང་། ཡང་ངའི་རྣ་རྩར་ཤབ་ཤུབ་ངང
“ ཁྱོད་བཟི་རུ་མ་འཇུག ངས་ཁྱོད་ཀྱི་གྲོགས་པོ་རྣམས་བཟི་རུ་བཅུག་ཚེ། ཁྱོད་
ཀྱིས་བདག་བྱ་དགོས་རྒྱུ་རེད”ཟེར།
སློབ་གྲོགས་ཚེ་རྡོར་དང་དོན་གྲུབ་གཉིས་ཀ་ང་ཚོ་འཛིན་གྲུའི་ཆང་རྐྱལ་་་་
མིང་ཆེན་གཉིས་ཡིན་པས། ངས་མོས་ཁ་ཕོ་ལབ་རྒྱུ་སྔ་དྲགས་སོང་སྙམ་ནས་
འཐད་པའི་བརྡ་བསྟན་ཅིང་། ཧ་ཅང་བཟི་ཐལ་དྲགས་པའི་ཟོལ་གྱིས་མགོ་བོ་
བྲང་ཁར་སྨད་ནས་བསྡད།
“རྒྱ་མཚོ་བཟི་ཚར། ད་ང་ཚོ་མཛུབ་མོ་རྩེས་ནས་འཐུང་ན་ཅི་འདྲ་རེད།”
སྒྲོལ་དཀར་སྐྱིད་ཀྱིས་དེ་ལྟར་ཟེར་བཞིན་དོན་གྲུབ་ནས་མགོ་བཟུང་སྟེ་མཛུབ་་་
མོ་རྩེ་མགོ་བརྩམས།
“ བཟང་ཡ། བཟང་ཡ། འུ་གཉིས་ཀ་བཟང་།”
“ མཐུན་པ་སྤུན་བཞི། ཚེ་རིང་རྣམ་དྲུག་ལ་
“ལྔ། བཅོ་ལྔ། ཉི་ཤུ"
“སྨག་ནག་གི་མཚན་མོ། སྟོང་འཇགས་ཀྱི་སྲང་ལམ། རྐུན་མ། མཛེས་མ།
ཉེན་རྟོག་པ།”
ཏེ
113



ཁ་སང་གི་རྨི་ལམ།
“དཔའ་རྒོད་རྒྱལ་ཁམས་འགྲིམས་སོང་། རལ་གྲི་བཏབ་པ་ལན་མེད།
གཅིག་གཡུགས་ན་གཅིག་གསོད་ཡ། གཉིས་གཡུགས་ན་གཉིས་གསོད་ཡ།”
“ གཡུ་སྦྲང་ཆུང་ཆུང་གཉིས་ཡ། མེ་ཏོག་ཚལ་དུ་འཕུར་ཡ། འཕུར་ཡ། ཨ་
ཨ། འཕུར་ཡ། ཨིན་ཨིན།
ཁོ་ཚོ་ཚང་མ་ཆང་གི་རིག་གནས་སུ་འཇུག་ཁོངས་ཤིན་ཏུ་ཡངས་པ་འདྲ་་་་
སྟེ། མཛུབ་མོ་རྩེ་སྟངས་ལ་རི་ཁ་བ་ཅན་གྱི་ལྷ་སའི་སྲོལ་ནས། སྨད་ཤར་ལྷོ་མཚོ་
མཐའི་གྲོང་ཁྱེར་ཞང་ཀང་པའི་ལུགས་སོགས་ཇི་སྙེད་ཅིག་ཡོད་པར་མ་ཟད།
བོད་རྒྱ་དབྱིན་གསུམ་གྱི་ཐ་སྙད་བསྡེབས་ནས་རྩེ་བཞིན་འདུག དེ་ལྟར་མཛུབ་
མོ་རྩེ་སྟངས་རིགས་གང་ཞིག་སྤྱད་ནའང་ཕོ་གསར་ཚོས་བུ་མོ་གསུམ་པོ་མ་ཐུབ་་
པས། ཡུད་ཙམ་མ་འགོར་པར་ཚང་མ་ར་རོ་བར་གྱུར་ནས་འདུག་སྟེགས་སུ་
ཚུགས་མི་ཟིན་པར་གྱུར། སྐབས་དེར་ངའི་རིག་པ་ཤིན་ཏུ་དྭངས་པས་སྒྲོལ་
དཀར་སྐྱིད་སོགས་ཀྱི་མཛུབ་མོ་རྩེ་ཚུལ་དང་། ཆང་གི་འཇུ་སྟོབས་ལ་ཧ་ལས་
དགོས་པ་ཞིག་བྱུང་བ་དང་། གྲོགས་པོ་ཚོའི་རང་ཚུགས་ཤོར་པའི་རྣམ་པ་དེར་
བལྟས་ཏེ་རང་དབང་མེད་པར་དགོད་ཁ་འཆོར་དགོས་བྱུང་།
་ “རྒྱ་མཚོ། ད་ང་ཚོ་འགྲོ་རྒྱུ་ཡིན། ཁྱོད་ཀྱིས་རང་གི་སློབ་གྲོགས་ཚོར་
བདག་བྱོས།” སྒྲོལ་དཀར་སྐྱིད་ཀྱིས་དེ་སྐད་བཤད་རྗེས་ཡར་ལངས་སོང་།
“ ད་དུང་ཡུད་ཙམ་བསྡད་ནས་ཁ་བརྡ་ཞིག་མི་བྱེད་དམ།” ཐོག་མར་
མོས་ང་ལ་ཁ་བརྡ་བྱེད་ཟེར་དུས་ངས་ཁ་ཡ་མ་བྱས་པ་དང་། ད་ལྟ་འགྲོ་རྒྱུ་ཡིན་
ཟེར་དུས་ཡང་གློ་བུར་ངག་ལས་དེ་སྐད་ཤོར།
སྐབས་དེར་མོས་ཀྱང་ཧ་ལམ་བདག་གི་བསམ་ཚུལ་རྟོགས་སོང་བ་ལྟར“ གལ་་
114



སྐྱོ་འཛུམ།
ཏེ་ཁྱོད་ལ་ཁོམ་པ་ཡོད་ན། ང་ལ་ཁ་པར་རྒྱག་རོགས”ཟེར་བཞིན་ཤོག་བྱང་ཞིག་
གི་སྟེང་ཨང་གྲངས་ཤིག་བྲིས་ནས་ངའི་ལག་ལ་གཏད།
ཁོ་ཚོ་སོང་ཤུལ་དུ། ངའི་སེམས་ལ་མངར་སྐྱུར་ཁ་གསུམ་འདྲེས་པའི་ཚོར་
བ་སྣ་ཚོགས་ཤིག་སྤེལ་མར་སྐྱེས་ཡོང་། སྒྲོལ་དཀར་སྐྱིད་ལ་ངོ་མ་མི་ལོ་ལྔའི་རིང་
དུ་ཕྲད་མ་མྱོང་། བགྲང་བྱ་འདི་དག་གི་རིང་ལ་ངས་མོ་དང་འབྲེལ་བའི་མཛེས་
སྡུག་གི་ཕྱིར་དྲན་མང་བོ་ཞིག་སྙིང་དབུས་སྒྲོམ་ཆུང་དུ་ཉར་ཡོང་བ་ཡིན། དེ་
རིང་ཡང་བསྐྱར་མོ་དང་ཕྲད་དུས། ངས་མོར་མཐོང་ཆུང་གི་རྣམ་འགྱུར་སྟོན་
དོན་ཅི་ཡིན་ནམ། མོའི་ཕྱི་ཡི་ཆ་ལུགས་ཡ་མ་ཟུང་ཡིན་པས་དབང་གིས་སམ།
ཡང་ན་མོས་དུ་ཆང་བག་མེད་དུ་སྤྱད་ནས་རང་ལ་བདག་གཅེས་མི་བྱེད་པས་་་་་
ཡིན་ནམ། དེ་མིན་མོ་ནི་རང་ལུས་འཚོང་བའི“བྱ་མོ་” ཞིག་ཡིན་པའི་རྐྱེན་གྱིས་
སམ། དོན་དུ་ང་ལ་མོ་དངོས་གནས་བྱ་མོ”ཞིག་ཏུ་གྱུར་ཟིན་པའི་བདེན་དཔང་
ཁུངས་བཙུན་བསྟན་རྒྱུ་ཅི་ཡང་མེད། བརྒྱ་ལ་མོ“བྱ་མོ་ཞིག་ཏུ་གྱུར་ཟིན་པའི་
དབང་དུ་བཏང་ནའང་། ངེད་གཉིས་སྔོན་ཆད་ཁ་སེམས་ཤིན་ཏུ་མཐུན་པ་ནི་
དོན་དངོས་མ་ཡིན་ནམ། དེ་བས་གྲོགས་པོ་རྙིང་བ་ཞིག་གི་ངོས་ནས་སེམས་
གློད་དེ་ཁ་བརྡ་ཞིག་བྱས་ན་མི་ཆོག་པ་ཅི་ཡོད། ངས་དེ་ལྟར་སེམས་བཞིན་
གྲོགས་པོ་ཚོ་གཡས་སྐྱོར་གཡོན་སྐྱོར་བྱས་ནས་གཡང་འཁོར་ནང་མ་ཁང་གི་་་་་
སྒོར་བུད་པ་ན། གློག་འོད་ཁྲ་ལམ་མེར་སྣང་བའི་ཁྲོམ་གཞུང་སྔར་བཞིན་འུར་
ཟིང་གིས་ཁྱབ་ཅིང་། རླངས་འཁོར་གྱི་འགྲོ་འོང་ཆུ་བོའི་རྒྱུན་ལ་ལྟ། དོན་གྲུབ་
ཀྱིས་སྐད་ངག་ལྡབ་ལྡིབ་ངང་ང་ལ་བལྟས་ཏེ“རྒྱ་མཚོ། མཛེས་མ་དེ་ཚོ་གང་ལ་
བུད་སོང་”ཟེར། སྐབས་དེར་ངའི་སེམས་ཁོང་དུ་བསམ་གཞིག་གི་དྲི་བ་སྣ་
， 115



.
:
""!-1:
::
s:::
1:
:
1:：
1:་:
་:་ "
}
: -
ཁ་སང་གི་རྨི་ལམ།
ཚོགས་འཚང་ཁ་རྒྱག་བཞིན་ཡོད་པས་ཁོ་ལ་ཁ་ཡ་མ་བྱས།
གཉིས་པ།
དེ་རིང་ནི་གཟའ་སྤེན་པ་ཡིན། དངོས་སྦྱོང་ཡོངས་སུ་མཇུག་རྫོགས་ནས་
གཟའ་འཁོར་གཅིག་འགོར་སོང་། ད་ནངས་སྔ་དྲོ་ཆུ་ཚོད་དགུ་པར་ཞོགས་ཟས་
ཟོས་རྗེས། ཉལ་ཁང་ནང་གི་སློབ་གྲོགས་གཞན་རྣམས་རང་རང་སར་བུད་སོང་
བས་ཤུལ་དུ་ང་གཅིག་པུ་ལུས་ཡོད། ནམ་རྒྱུན་གཟའ་འཁོར་རེའི་ངལ་གསོའི་
ཉིན་མོ་བསླེབས་དུས། སློབ་གྲོགས་ཚོ་སྐོར་དང་སྐོར་བྱས་ནས་སྒོའི་ཕྱིར་བུད་
འགྲོ་བས། བདག་ལྟ་བུའི་མི་རེ་གཉིས་ལས་ལྷག་མི་སྲིད། ཐོག་དང་པོར་སློབ་
ཆེན་གྱི་སྒོ་ཐེམ་བརྒལ་པ་ནས་བཟུང་། རང་གིས་རང་ལ་སློབ་སྦྱོང་གི་ཕུགས་
བསམ་རང་ཚོད་ཀྱིས་མི་ཐུབ་པ་ཞིག་གཏན་ཁེལ་བྱས་རྗེས། ནམ་རྒྱུན་དཔེ་ཆ་
རེར་བལྟ་རྒྱུ་ནི་བདག་གི་གོམས་སྲོལ་དུ་གྱུར། དྲང་མོར་བཤད་ན་སློབ་གྲྭ་ཆེན་
མོ་ཟེར་བ་དེའང་བདག་གིས་སྔོན་ཆད་སེམས་ལ་དྲན་པ་ལྟ་བུའི་ངོ་མཚར་ཅན་་
ཞིག་མ་ཡིན་ལ། སློབ་ཆེན་སློབ་མ་ཟེར་བའང་སློབ་ལ་བརྩོན་པ་འབའ་ཞིག་
གིས་གྲུབ་པ་དེ་བས་ཀྱང་མ་རེད། ཁྱད་པར་སློབ་མཐར་ཕྱིན་རྗེས་ཀྱང་བྱ་བའི་
ལས་གནས་མི་རྙེད་པའི་དུས་སྐབས་ཤིག་བྱུང་བ་ནས་བཟུང༌། མི་རིགས་སློབ་
ཆེན་པ་མང་བོ་ཞིག་གི་སེམས་ཤུགས་ནི་དབྱུག་པས་གཏོར་པའི་སྲན་ཕུང་་་་་་་
བཞིན་དུ་གྱུར་ཅིང་། མི་རིགས་དང་སྤྱི་ཚོགས་ལ་ཞབས་ཞུ་བསྒྲུབ་དགོས་ཟེར་
བའི་ཁ་ཕོ་དེ་བཞག་ནས། ཆང་དང་འདོད་བརྩེ་ཡི་བཟི་ཁའི་ཁྲོད་བག་མེད་དུ་
ཡན་ཞིང་། ཚོར་བ་མེད་ལ་དམིགས་ཡུལ་ཀྱང་སྟོངས་པའི་གནས་སུ་ལྷུང་
116



སྐྱོ་འཛུམ།
འདུག མདུན་སྐྱོད་ཀྱི་སྙིང་སྟོབས་རྩ་བ་ནས་རུལ་པའི་ཁོར་ཡུག་འདི་རུ། ཁོ་
བོའང་ཤེས་མེད་ཚོར་མེད་ངང་རུལ་བཞིན་ཡོད་པས། མཚམས་ལན་རེར་མི་ལོ་
ཉི་ཤུའི་ལང་ཚོ་སྣག་ཤོག་གི་བར་ནས་ཟད་དུ་འཇུག་པ་ལས། གཞན་དག་དང་
འདྲ་བར་སྣང་བ་རྒྱ་ཡན་དུ་བཏང་ནས་སྤྲོ་སྐྱིད་ལ་རོལ་ན་དགའ་སྙམ་པའི་དུས་
སྐབས་ཀྱང་ཡོད་མོད། དབྱར་གནང་དང་དགུན་གནང་གི་སྐབས་སུ་ཕ་ཡུལ་དུ་
ལོག་པ་ན། ཉེ་མི་ཚོའི་སེར་ཁ་གས་པའི་ལག་ཟུང་དང་ཁོ་ཚོས་བདག་ལ་་་་་་་
བཅངས་པའི་རེ་བཞག་གི་མིག་མདངས་མཐོང་ཐེངས་རེར། སྔངས་འདར་དང་
བཅས་ཨམ་གཙིགས་མི་སྡོམ་ཀ་མེད་བྱུང་། དེ་ལས་གཞན་ངས་ད་ལྟའི་བར་
སློབ་གྲོགས་ཕལ་མོ་ཆེ་དང་འདྲ་བར་དགའ་རོགས་ཤིག་མི་བཙལ་དོན་ཡང་་་་་་
གཏན་ནས་དགོས་མཁོ་མེད་པ་མིན་པར། གཙོ་བོ་ངས་དགའ་རོགས་བཙལ་
བའི་ཚད་ཐིག་མཐོ་དྲགས་པས་ཡིན། ཁ་གསལ་བོར་བཤད་ན་ངས་རང་ཉིད་
ཡང་བསྐྱར་མཐོ་འབྲིང་གི་སློབ་གྲོགས་སྒྲོལ་དཀར་སྐྱིད་དང་འདྲ་བའི་བུ་མོ་་་་་
ཞིག་ལ་འཕྲད་ཨེ་སྲིད་སྙམ་ནས་རེ་བ་བྱེད་བཞིན་ཡོད། རེད་ཡ། དེ་རིང་སྒྲོལ་
དཀར་སྐྱིད་ཀྱིས་ཅི་ཞིག་བྱེད་བཞིན་ཡོད་དམ།
ཁ་གཏད་ཀྱི་ཉལ་ཁང་ལས་མ་སྣང་གི་ཤོ་རྡེའུ་ཅོག་ཙེའི་ངོས་ལ་ཤག་ཤག་་་
ཐག་ཐག་ཏུ་ཕྲད་པའི་སྒྲ་བར་མེད་དུ་གྲག་པ་དང་། ལན་རེར་སློབ་གྲོགས་ཤོ་
རྒྱག་རེ་གཉིས་ངར་ལངས་ནས་འུར་རྒྱག་པའི་སྐད་སྒྲའང་རྣ་ལམ་དུ་མཆེད་་་་་་
ཡོང་། སུན་སྣང་སྐྱེད་པའི་ཐག་སྒྲ་དེ་དག་ལ་ཉན་ནས་རེ་ཞིག་འགོར་པ་ན།
བདག་ལ་བཤད་མི་ཤེས་པའི་འཚུབ་ཆ་གློ་བུར་བ་ཞིག་ལངས་ནས་མིག་ཟུང་་་་་
དཔེ་ཆར་མི་ཟུག་ཅིང་དོན་ཀླད་པའི་ནང་དུ་བརྫངས་ནའང་མི་འགྲོ་བས། རྟབ་
117



ཁ་སང་གི་རྨི་ལམ།
རྟབ་པོར་ཉལ་ཁང་ལས་སྒོར་བུད་པ་ཡིན། སློབ་གྲྭའི་སྒོ་ཆེན་ཁར་བསླེབས་རྗེས།
བདག་ཉེ་འགྲམ་གྱི་ཚོང་ཁང་ཞིག་གི་ནང་འཛུལ་ནས་སྒྲོལ་དཀར་སྐྱིད་ལ་ཁ་
པར་ཞིག་བཏང་།
“ཝེ། སྒྲོལ་དཀར་སྐྱིད་ཡིན་ནམ།”
ཡིན་ཡ། ཁྱོད་རྒྱ་མཚོ་མ་ཡིན་ནམ།”
“ཡིན། ཁྱོད་ལ་དེ་རིང་ཁོམ་པ་ཡོད་དམ།”
“ སློབ་ཆེན་སློབ་མ་ཞིག་ལ་ཁོམ་པ་ཡོད་ན། ང་བུ་མོ་ལྡོམ་པོ་ཞིག་ལ་ཁོམ་
པ་ལོས་ཡོད།”
“དེས་ན་ངེད་གཉིས་ངོ་འཕྲད་པར་སྤྱི་གླིང་དུ་སོང་ན་ཅི་འདྲ་རེད།”
“སྤྱི་གླིང་དུ་མི་མང་བས་ང་འགྲོ་འདོད་མི་འདུག དེ་ལས་ངེད་གཉིས་ལྷོ་
རིའི་སྒང་ལ་འགོས་ན་མི་བཟང་ངམ།།
“འོ་ན་དེ་ལྟར་བྱ། ཡུད་ཙམ་ནས་ཐུག”
ཁ་པར་གཏོང་མཚམས་བཞག་རྗེས། ཁོ་བོ་དེ་མ་ཐག་སྤྱི་སྤྱོད་རླངས་་་་་་
འཁོར་ལ་བསྡད་ནས་ལྷོ་རིའི་ཕྱོགས་སུ་བསྐྱོད། རི་འདབས་ལ་བསླེབས་དུས་
སྒྲོལ་དཀར་སྐྱིད་ཀྱིས་སྔ་ས་ནས་དེ་གར་བསྒུགས་འདུག ཡིན་ནའང་། བློ་ཡུལ་
ལས་འདས་པ་ཞིག་ལ་ཉིན་དེར་མོས་ཐེངས་སྔོན་མ་དང་མི་འདྲ་བར་མགོ་སྐྲ་་་་
ལན་བུ་སྦོམ་པོ་གཅིག་ཏུ་བསླེས་ཤིང་ལྭ་བ་གྱོན་པའང་ཅུང་ཟད་བབ་ཆགས་སུ་་
སྣང་། མོའི་ཆ་བྱད་དེས་ང་ལ་ལོ་ལྔའི་སྔོན་གྱི་ཡིད་དུ་འོང་བའི་སློབ་གྲོགས་སྒྲོལ་
དཀར་སྐྱིད་དེ་ཡང་བསྐྱར་རང་གི་གམ་དུ་བསླེབས་ཡོད་པའི་གསལ་འདེབས་་་་
བྱས་སོང་། དེ་བས་ངས་མོར་བཟུང་བའི་ལྟ་སྟངས་ཀྱང་རང་བཞིན་གྱིས་ཇེ་
118



སྐྱོ་འཛུམ།
ལེགས་སུ་གྱུར། །
“སྒྲོལ་དཀར་སྐྱིད། ཁྱོད་ལ་ངོ་མ་སྤྲུལ་སྒྱུར་གྱི་ནུས་རྩལ་དཔེ་མེད་ཅིག་་་་
ཡོད་པ་འདྲ།” ངས་སྐབས་དེར་ཅི་ཞིག་བཤད་དགོས་པ་མ་ཤེས་པར་དེ་སྐད་
དེར་མོ་དགོད་བཞིན་དུ“ ཁྱོད་ཀྱིས་སྔོན་ཆད་ཀྱི་ང་ལས་ད་ལྟའི་ང་ལ་ཁ་ཡ་
མི་བྱེད་པས། ངས་སྤྲུལ་སྒྱུར་མ་བྱས་ཚེ་ག་ལ་འགྲིག” ཟེར། མོའི་སྐད་ཆ་དེའི་
བསྟན་དོན་ཅི་ཡིན་ནམ། མོས་རང་ཉིད་ནི་སྔོན་ཆད་དང་བསྡུར་ན་ཕྱི་ཚུལ་ཁོ་
ན་ལས་ནང་སེམས་ལ་འགྱུར་བ་བྱུང་མེད་ཟེར་བ་ཡིན་ནམ། ཡང་ན་མོས་ང་ནི་
ཕྱི་ཡི་ཆ་ལུགས་ལ་བརྟེན་ནས་མི་ཡི་བཟང་ངན་འགེར་མཁན་གྱི་བླུན་པོ་ཞིག་་་་་
རེད་ཟེར་བ་ཡིན་ནམ། གང་ལྟར་སྐད་ཆ་དེས་ང་རེ་ཞིག་ཁ་གྲག་རྒྱུ་མེད་པར་
བཟོས་སོང་།
རི་འདབས་ནས་རི་རྩེ་བར་ཀྱག་ཀྱོག་གི་རྡོ་གཅལ་བཏིངས་ཤིང་གཟར་ས་་
འགར་རྡོ་སྐས་ཐེམ་པའང་བསྒྲིགས་འདུག་པའི་ལམ་ཕྲན་ཞིག་ཡོད། ངེད་
གཉིས་ཀས་ཁ་ཁུ་སིམ་མེར་ཡོད་པའི་ལམ་ཕྲན་དེ་དེད་ནས་རི་རྩེར་སོང་། མོ་
བདག་གི་མདུན་དུ་འགྲོ་བཞིན་ཡོད་ཅིང་། བདག་གིས་མོའི་ཕྲ་ཞིང་ལྡེམ་པའི་
རྒྱབ་གཟུགས་ལ་ལྟ་བཞིན་སེམས་པ་འདས་དོན་གྱི་ཞིང་ལ་ཤོར། །
མཐོ་འབྲིང་ལོ་རིམ་གཉིས་པའི་དབྱར་ཁ་དེར། སྒྲོལ་དཀར་སྐྱིད་དང་ངེད་
གཉིས་དེ་རིང་དང་འདྲ་བར་མཉམ་དུ་སློབ་གྲྭའི་རྒྱབ་རིའི་སྒང་ལ་འགོས། རི་
ལམ་ཀྱག་ཀྱོག་དེའི་འགྲམ་ངོགས་གཉིས་སུ་རི་སྐྱེས་མེ་ཏོག་གིས་ཁྱབ་ཡོད་པས།
དྲི་འཛིན་དབང་བོ་མྱོས་པར་བྱེད་པའི་དྲི་བསུང་ལྷང་ལྷང་དུ་འཐུལ་ཞིང་། རི་
119



ཁ་སང་གི་རྨི་ལམ།
འདབས་ཀྱི་གྲམ་མཐིལ་ན་འབབ་བཞིན་པའི་ཆུ་ཕྲན་དྭངས་མོའི་ཤག་སྒྲའང་རྣ་
ལམ་དུ་ཐོས་ཡོང་། རི་སྐེད་ཀྱི་ལྗོན་ཤིང་རྩེ་རུ་ཁུ་བྱུག་གི་གསུང་སྙན་སྒྲོག་བཞིན་
ཡོད་ལ། སྔོ་ལྗང་གི་རྩྭ་གསེབ་ཀུན་ཏུ་ཕྱེ་མ་ལེབ་དང་གཡུ་སྦྲང་སོགས་འཕུར་
ལྡིང་གི་ཟློས་གར་ལ་རྩེན། སྒྲོལ་དཀར་སྐྱིད་ཀྱིས་དཔེ་ཆ་ཞིག་ལག་ཏུ་བཟུང་
ནས་ལྡེམ་ལྕག་གི་གོམ་འགྲོས་དང་བཅས་མདུན་ཕྱོགས་སུ་སྐྱོད་བཞིན་འདུག
སྐབས་ཤིག་ལ་མོས་རི་སྐྱེས་མེ་ཏོག་འགའ་བཏོགས་ཏེ་སྐྲ་གསེབ་ཏུ་བཙུགས་་་་་
རྗེས་ཁ་ཕྱིར་འཁོར་ནས་རྒྱ་མཚོ། ང་ཡག་པོ་འདུག་གམ”ཞེས་ཀུ་རེའི་ཚུལ་དུ་
དྲིས་བྱུང་། དེར་ངས་ཀྱང་རང་དབང་མེད་པར་མོར་ཞིབ་ལྟ་ཞིག་བྱེད་དགོས་
བྱུང༌། ངོ་མ་སྒྲོལ་དཀར་སྐྱིད་ཀྱི་ཕྱི་གཟུགས་ལ་ལྟ་བས་ཆོག་མི་ཤེས་པའི་མཛེས་
སྡུག་ལྡན་པར་མ་ཟད། ལུས་ཀྱི་ཉམས་འགྱུར་དང་གདོང་གི་འཛུམ་མདངས་
ལས་མོའི་སྙིང་ཁོང་དུ་རང་བྱུང་དྭངས་གཙང་གི་མཛེས་པས་ཁྱབ་ཅིང་གཤིས་་་
འཇམ་བག་ཡོད་ཀྱི་མེ་ཏོག་བཞད་ཡོད་པ་ཚོར་ཐུབ། དེ་ལྟར་ང་ནི་མོའི་གདོང་
ལ་ཧད་དེ་རབ་ཅིག་ལུས།
སྒྲོལ་དཀར་སྐྱིད་ཀྱིས་ང་ཧོན་ཐོར་འདུག་པའི་ཚུགས་ཀ་དེ་མཐོང་རྗེས་་་་་
ལྷུག་གེར་དགོད་བཞིན་མདུན་ལ་བརྒྱུགས་སོང་། ཏག་ཏག་ལ་ཉིན་དེའི་དྲོད་
ཁོལ་འཁྱིལ་བའི་མིག་མདངས་ཀྱིས་མོས་ང་ལ་བཅངས་པའི་བརྩེ་འདང་གི་བརྡ་
རྟགས་ཁྱད་པར་བ་ཞིག་སྟོན་བཞིན་པ་ཚོར་སོང་། དེ་བས་སྐབས་དེར་ངས་
མོའི་མིག་ཟུང་ལ་ཡང་བསྐྱར་ཐེངས་འགར་ཞིབ་ལྟ་བྱེད་འདོད་སྐྱེས་བྱུང་། དེ་
ནི་ངས་འཇིག་རྟེན་སྟེང་གི་ཆེས་མཛེས་སྡུག་ལྡན་པའི་མིག་མདངས་དེ་དྲན་་་་་་་
པའི་གཏིང་རུམ་དུ་ཉར་ཚགས་བྱེད་འདོད་པ་ཡིན། ཡིན་ནའང་ངས་སྐབས་
120



ཁ སྐྱོ་འཛུམ།
དེར་མོ་ངོ་ཚ་བར་དོགས་ནས་ཡང་བསྐྱར་གདོང་ལ་ཕུར་ཚུགས་སུ་ལྟ་མ་ཕོད།
དེ་རིང་ཡང་ལོ་འགའི་སྔོན་གྱི་ཉིན་མོ་དེ་དང་འདྲ་བར་ངས་ཁུ་སིམ་མེར་་་་
ཡོད་པའི་གནས་འདིར་མོའི་རྒྱབ་གཟུགས་ལ་ལྟ་བཞིན་རི་རྩེར་འགོ་བཞིན་ཡོད།
ཡིན་ནའང་དེ་རིང་ལོ་འགའི་སྔོན་གྱི་ཉིན་མོ་དེ་དང་མི་འདྲ་བར་དྲོད་འཇམ་གྱི་
ཉི་འོད་མཐོང་རྒྱུ་མེད་ལ། གྲང་རླུང་ཞིག་ཀྱང་ཁད་ཀྱིས་ལྡང་བཞིན་པས། བྱ་
བྱིའུ་ཡི་སྐད་སྙན་མི་ཐོས་ལ་མེ་ཏོག་གི་དྲི་བསུང་ཡང་མ་ཚོར། དེར་མ་ཟད་མོས་
སྔོན་ཆད་དང་འདྲ་བར་སྐྲ་གསེབ་ཏུ་རི་སྐྱེས་མེ་ཏོག་འགའ་བཙུགས་ཏེ་ང་ལ་་་་
འདང་བརྩེའི་དྲོད་ཁོལ་འཁྱིལ་བའི་འཛུམ་མདངས་དེ་བསྟན་མ་སོང་བས།
སེམས་ཁོང་ལ་སྔོན་ཆད་དང་འདྲ་བའི་དགའ་སྤྲོ་འཕེལ་ཐབས་བྲལ།
སྒྲོལ་དཀར་སྐྱིད་དང་ངེད་གཉིས་རི་རྩེར་བསླེབས་རྗེས། གནས་གཙང་ས་
ཞིག་བཙལ་ནས་མཉམ་དུ་ཐང་ལ་བསྡད། སྐབས་དེར་མོའི་སེམས་ལའང་
འདས་དོན་སྣ་ཚོགས་ཤིག་དྲན་བཞིན་ཡོད་པ་འདྲ། སྨྲ་བ་མེད་པར་མིག་གིས་
མདུན་ཐད་ལ་ཡོ་མེད་དུ་ཅེར་འདུག དེ་བས་ངས་ཀྱང་མོའི་སེམས་ཁོང་གི་
ལྷིང་འཇགས་དེ་དཀྲོག་མ་འདོད་པར་ཁ་རོག་གེར་བསྡད་པ་ཡིན། ཡིན་ནའང་
སྐབས་དེར་ངའི་སེམས་ལ་འགོག་ཐབས་མེད་པའི་དྲི་བ་སྣ་ཚོགས་ཤིག་འཚང་་་་
ཁ་ཤིག་ཤིག་གིས་ཐོན་ཡོང་སྟེ། མོས་ཡང་སྙིང་ད་ལྟ་ལས་ཀ་ཅི་ཞིག་སྒྲུབ་བཞིན་
ཡོད་དམ། སྔོན་ཆད་ངེད་གཉིས་ཐུན་མོང་ལ་དབང་བའི་མི་ཚེའི་ཕུགས་བསམ་
དང་རེ་སྨོན་དེ་དག་ད་ལྟ་མོས་བརྗེད་ཡོད་ངེས་སམ། དངོས་གནས་ཚེ་རྡོར་
གྱིས་བཤད་པ་ནང་བཞིན་མོ་ནི་ཁྲེལ་བག་དང་ངོ་ཚ་ཅི་ཡང་མེད་པའི་འཕྱོན་མ་
ཞིག་ཏུ་གྱུར་ཟིན་ནམ། གལ་ཏེ་ངོ་མ“བྱ་མོ་་ཞིག་ཏུ་གྱུར་ཟིན་ཚེ་བདག་གིས་
121



*
*
ཁ་སང་གི་རྨི་ལམ།
མོར་བཤད་འདོད་པའི་སྐད་ཆ་མང་བོ་ཞིག་གླེང་དགོས་དོན་ཡོད་དམ།
ཡུད་ཙམ་ནས་མོའི་ངོ་ལ་སྐྱོ་འཛུམ་ཞིག་ལངས་བཞིན་“རྒྱ་མཚོ། ཁྱོད་ཀྱིས་
སློབ་གྲྭ་ཆེན་མོའི་འཚོ་བའི་སྐོར་གྱི་ཁ་བརྡ་ཞིག་བྱོས་དང” ཟེར། །
“ ཁྱོད་ལ་ཉན་འདོད་ཡོད་སྲིད་དམ། ངས་བསམ་གཟས་ནས་དེ་ལྟར་
དྲིས།
“ལོས་ཡོད། ངས་རྟག་ཏུ་རང་ཉིད་སློབ་གྲྭ་ཆེན་མོ་འགྲིམ་བཞིན་པ་རྨིས་
མྱོང་། མོའི་གདོང་ལ་ཡིད་སྨོན་གྱི་མདངས་ཤིག་ཤར་ནས་དེ་སྐད་སྨྲས་བྱུང་།
དེར་བདག་གིས་སྒྲོལ་དཀར་སྐྱིད་ཀྱི་རེ་འདོད་ལྟར་ཁ་བྲལ་པའི་ལོ་འགའི་་
རིང་སློབ་ཆེན་འགྲིམ་པའི་འཚོ་བའི་མྱོང་བ་དང་གནས་ཚུལ་རགས་བསྡུས་ཤིག་
ངོ་སྤྲོད་བྱས་རྗེས། མོ་ལའང་རང་གི་ལོ་འདི་གའི་འཚོ་བའི་གནས་ཚུལ་སྐོར་གྱི་
ཁ་བརྡ་ཞིག་བྱེད་དགོས་པའི་རེ་བ་བཏོན།
མོས་ཅུང་གནོང་བའི་ཉམས་དང་བཅས་ ཁྱོད་ཀྱིས་ངའི་སྙིང་བོ་མེད་པའི་་
འཚོ་བའི་སྐོར་ལ་རྒྱུས་ལོན་བྱེད་འདོད་དམ” ཟེར།
“ལོས་འདོད། ངས་ཀྱང་རྟག་པར་རྨི་ལམ་ནང་ཁྱོད་དང་མཉམ་དུ་སློབ་
སྦྱོང་བྱེད་བཞིན་པ་རྨིས་མྱོང་།” ངས་གཟབ་ནན་ངང་དེ་ལྟར་ལན་བཏབ།
སྒྲོལ་དཀར་སྐྱིད་ཀྱིས་མགོ་བོ་སྨད་དེ་འདང་རྒྱག་བཞིན་རེ་ཞིག་བསྡད་་་་་
བྱུང་། སྐབས་དེར་ངས་མོའི་གདོང་མདོག་ཅུང་དམར་པོར་གྱུར་ཡོད་པ་མཐོང་། །
ཡུད་ཙམ་ནས་མོས་མགོ་བོ་དལ་བུར་ཡར་དགྱེ་ནས་དབུགས་རིང་ཞིག་ཕྱུང་་་་་་
རྗེས། མཛེས་པའི་གདོང་ལ་རྟོགས་དཀའ་བའི་ལྐོག་གྱུར་གྱི་སྐྱོ་འཛུམ་ཞིག་
མངོན་ཏེ། ཁ་བྲལ་པའི་ལོ་ངོ་འདི་དག་རིང་གི་གནས་ཚུལ་ང་ལ་ཁ་བརྡ་བྱེད་
122



ནས
སྐྱོ་འཛུམ།
མགོ་བརྩམས།
མོས་ཐོག་མར་གླེང་སློང་བའི་ཚུལ་དུ་སྐད་དམའ་མོས“རྒྱ་མཚོ། ཕལ་ཆེར་
ཁྱོད་ཀྱིས་ཀྱང་ང་སྐབས་དེར་ཅིའི་ཕྱིར་སློབ་གྲྭ་ནས་གློ་བུར་ཕྱིར་འབུད་བྱེད་་་་་
དགོས་པའི་རྒྱུ་མཚན་ཤེས་ཡོད་རྒྱུ་མ་རེད” ཟེར།
༥ ཨིན།” ངས་དེའི་རྒྱུ་མཚན་ཤེས་འདོད་ཀྱིས་ལན་སྟབས་བདེ་ཞིག་བཏབ། །
“ དོན་ངོ་མར་ང་དམའ་འབྲིང་ནས་བཟུང་ཡུལ་ནས་འདུག་དགོས་ཀྱང་།
སློབ་གྲྭར་འགྲིམ་འདོད་ཀྱི་འདུན་པ་ཤིན་ཏུ་ཆེ་བས་ཨུ་ཚུགས་མཐར་སྐྱེལ་བྱས་་་
ནས་མཐོ་འབྲིང་འགྲིམས་པ་ཡིན། ཡིན་ནའང་མཐར་ཐུག་ཁྱོད་ཚོ་དང་འདྲ་
བར་སློབ་ཆེན་འགྲིམ་པའི་ལས་སྐལ་དེ་མེད་སོང་། སྐད་ཆ་དེ་བཤད་པའི་
སྐབས་སུ་མོའི་གདོང་ལ་ཅི་བྱ་གཏོལ་མེད་དུ་གྱུར་པའི་སྐྱོ་སྣང་ཞིག་ཕྱིར་མངོན་་
འདུག
“དེའི་རྒྱུ་མཚན་ཅི་ཡིན་ནམ།” ངས་དོན་དག་ཅི་བྱུང་གསལ་བོར་གོ་མེད་
པས་དེ་ལྟར་དྲིས།
མོས་སྐད་གདངས་ཅུང་ཙམ་ཇེ་མཐོར་བཏང་སྟེ“ང་ཚོ་འབྲོག་ཕྱོགས་ཀྱི་་་་
ཁྱིམ་བདག་མང་ཆེ་བ་ཀླད་པ་མཐུག་པོ་ཅན་ཤ་སྟག་ཡིན། ངེད་ཅག་རུ་སྡེ་་་་་་
ཡོངས་སུ་མཐོ་འབྲིང་འགྲིམས་མྱོང་བའི་བུ་མོ་ང་གཅིག་པུ་མ་གཏོགས་མེད།
སློབ་ཆུང་འགྲིམ་སྐབས་ཁ་ཡ་ན་ཟླ་མང་བོ་ཞིག་སློབ་གྲྭར་ཞུགས་ནའང་། ཕྱིས་
སུ་ཁྱིམ་བདག་ཚོས་ལོ་དགུའི་འོས་འགན་སློབ་གསོའི་ཆད་པ་སྟེར་མི་དགོས་་་་་་
པའི་སྐབས་སུ་བྱིས་པ་དག་རང་རང་གི་ཡུལ་ལ་ཁྲིད་འགྲོ་བ་རེད། ངེད་ཚང་གི་
ཕ་རྒན་ལའང་ཆད་པ་སྟེར་རྒྱུ་མེད་སོང་བ་མ་གཏོགས། ང་ལ་སློབ་ཆུང་ཡང་
ཏོ
123



ཁ་སང་གི་རྨི་ལམ། ཨཁམས་
འདོན་པའི་གོ་སྐབས་རེག་མི་སྲིད”ཟེར། །
“ འོ་ན་ཁྱོད་ཀྱི་ཨ་ཕས་སློབ་གྲྭར་འགྲོ་རྒྱུར་བཀག་འགོག་བྱེད་དོན་ཅི་ཡིན་་
ནམ་” བདག་གིས་མོའི་ཕ་རྒན་གྱི་བྱ་སྤྱོད་ལ་གོ་བ་མ་ལོན་པས་དེ་ལྟར་མུ་
མཐུད་དུ་གཏིང་འདྲི་བྱས། །
“མགོ་གྱོང་ཀླད་རྙིང་དེ་ལ་རྒྱུ་མཚན་ཞིག་བགྲང་རྒྱུ་ག་ལ་ཡོད། ཁོས་བུ་མོ་
ཞིག་གིས་ཡི་གེ་ཤེས་དགོས་དོན་མེད་ཟེར། མོས་ཞེ་སྡང་དང་མཐོང་ཆུང་
འདྲེས་མའི་ངག་གིས་དེ་སྐད་སྨྲས་སོང་། སྔོན་ཆད་སློབ་གྲོགས་ཚོས་གཤིས་
འཇམ་སེམས་བཟང་གི་མ་དཔེར་ལྟ་བར་བྱེད་པའི་སྒྲོལ་དཀར་སྐྱིད་ཀྱིས་ད་ལྟ་་་
རང་གི་ཕ་རྒན་ལའང་དེ་ལྟར་སྡིགས་མོ་བྱེད་སྲིད་པ་ནི་ང་ལ་མཚོན་ན་ངོ་མ་བློ་་
ཡུལ་ལས་འདས་པ་ཞིག་རེད། ལོ་ངོ་འདི་དག་བརྒྱུད་ནས་མོའི་གཤིས་ཀ་ལ་
དངོས་གནས་འགྱུར་ལྡོག་ཆེན་པོ་བྱུང་འདུག ཡང་སྙིང་མོར་འགྱུར་བ་འདི་
འདྲ་ཆེན་པོ་ཞིག་ཇི་ལྟར་བྱུང་བ་ཡིན་ནམ། ང་རེ་ཞིག་ཧ་ལས་ཏེ་ཧད་ནས་སྡོད་
དགོས་བྱུང་སོང་།
སྒྲོལ་དཀར་སྐྱིད་ཀྱིས་སྐད་མགོ་སྔར་ལས་ཀྱང་ཇེ་མཐོར་བཏང་ནས“ ངའི་་
ཕ་མ་གཉིས་ནི་གནས་ལུགས་རྟོགས་མཁན་ཞིག་མིན། ང་ད་ལྟ་ཚད་འདིར་ལྷུང་
བ་ཐམས་ཅད་ཕ་མས་བཙན་ཤུགས་བཀོལ་པའི་མཇུག་འབྲས་ཡིན། དེ་བས་ང་
ད་ལྟ་ཁོ་ཚོའི་སྟེང་ལ་སྡང་སེམས་སྐྱེས་འོང”ཟེར། མོས་སྐད་ཆ་དེ་དག་བཤད་
སྐབས་མིག་ཟུང་ལས་ཁོང་ཁྲོའི་མེ་ལྕེ་འབར་བཞིན་འདུག བདག་གི་སེམས་སུ་
མོ་ཕ་མས་སློབ་གྲྭར་འགྲོ་རུ་མ་བཅུག་པ་ནི་ཁོ་ཚོའི་སྐྱོན་ཆ་ཡིན་ངེས་མོད། ད་
ལྟ་ཚད་འདི་འདྲར་ལྟུང་བར་རང་ཉིད་ལའང་འགན་ཁུར་ལོས་ཡོད་སྙམ་བྱུང་།
124



– སྐྱོ་འཛུམ།
དེར་མོས་ཀྱང་ང་སྐད་ཆ་དེར་འཐད་ཀྱིན་མེད་པ་ཤེས་སོང་བ་འདྲ་བས། མུ་
མཐུད་ནས“ ཁྱོད་ཀྱིས་ཤེས་གསལ་ལྟར། ལོ་དེར་མཐོ་འབྲིང་ལ་རྒྱུགས་སྤྲོད་དུས་
ངས་རྫོང་ཡོངས་ཀྱི་ཨང་དང་པོ་བླངས། དེ་བས་དགེ་རྒན་གྱིས་སློབ་གྲྭ་འདོན་
དུ་མ་བཅུག་ན་ཤིན་ཏུ་ཕངས་ཞེས་སློབ་གསོ་བཏང་བའི་ཞོར་ལ། ངས་མིག་ཆུ་
བཏོན་ནས་ཞུ་བ་ཡང་ཡང་བྱས་མཐར། ད་གཟོད་ངའི་ཕ་རྒན་མགོ་མཁྲེགས་
དེའི་བློ་ཁ་བསྒྱུར་ཐུབ་སོང་། ཡིན་ནའང་མཐོ་འབྲིང་ལོ་རིམ་གསུམ་པར་
བསླེབས་མ་ཐག ཕ་རྒན་གྱི་བསམ་བློའི་ནད་རྙིང་ཡང་བསྐྱར་འཕར་ནས་ང་
བཙན་གྱིས་ཡུལ་ནས་བཀག་པ་རེད” ཅེས་སྨྲས་བྱུང་། །
“ ཁྱོད་ཀྱི་ཕ་རྒན་དེ་ངོ་མ་མགོ་མཁྲེགས་ཤིག་རེད། དེས་ན་ཁོས་ཁྱོད་
བཙན་གྱིས་ཡུལ་ནས་བཀག་སྟེ་ཅི་བྱེད་འདོད་པ་ཡིན་ནམ།” སྐབས་དེར་བདག་
གིས་ཀྱང་དང་ལེན་བྱེད་མི་ཐུབ་པའི་ཉམས་དང་བཅས་དེ་ལྟར་དྲིས།
“ཁོས་ང་ཡུལ་ནས་འགོག་དོན་ནི་གནས་ལ་སྟེར་བསམས་པ་རེད། གནས་
ལ་སྟེར་ཡུལ་ནི་ང་ཚོ་ས་ཆའི་བླ་མ་ཞིག་ཡིན།” མོས་སྐད་ཆ་བཤད་ནས་
མཚམས་དེར་བསླེབས་པ་ན། ཅི་ཞིག་ལ་བསམ་བློ་གཏོང་བ་ལྟར་རེ་ཞིག་ཁ་
རོག་གེར་བསྡད་སོང༌། །
དེར་བདག་གི་སེམས་ལ་སྔར་ལས་ཀྱང་ཡ་མཚན་པའི་སྣང་བ་ཤར་ཏེ་ཁ་་་
ནས“ཅི་ཟེར་རམ། ཁྱོད་ཚོ་ས་ཆའི་བླ་མར་སྡོམ་ཁྲིམས་མེད་དམ”ཞེས་ཤོར། །
“དེང་སང་བླ་མ་སྤྲུལ་སྐུ་ཡིན་ཟེར་བའི་ནང་སྡོམ་པ་མེད་པ་གང་མང་ཞིག་
འདུག ཡང་གཅིག་བཤད་ན་གཡང་རི་སྐུ་ལོ་ནི་ཁམས་ཕྱོགས་སུ་ལྡོམ་ནས་ཡོང་
བ་ཞིག་ཡིན། བླ་མ་ངོ་མ་ཞིག་ཡིན་མིན་ཀྱང་སུས་ཤེས། ཡིན་ནའང་མོ་རྩིས་
125



ཁ་སང་གི་རྨི་ལམ།
ལུང་བསྟན་ལ་མཁས་རབས་ཤིག་བཤད།” མོས་ཚམ་ཚོམ་མེད་པར་དེ་ལྟར་
ཟེར། །
“འོ། གཡང་རི་སྐུ་ལོ་ཟེར་བ་དེ་ཁྱོད་ཀྱི་ཁྱོ་ག་ཡིན་ནམ། ངས་ཀྱང་ཁོའི་
གསང་རྣམ་རེ་གཉིས་གོ་མྱོང་།”
“ ཕྱི་ཕྱོགས་སུ་ཁོའི་མིང་ཤིན་ཏུ་མི་བཟང་། ཡིན་ནའང་ང་ཚོ་ས་ཆའི་དད་
ལྡན་པ་རྣམས་ཀྱིས་གཡང་རི་སྐུ་ལོ་ཞེས་ཁོ་ནི་མགོ་ཡི་ཞྭ་ལྟར་བཀུར་བཞིན་་་་་
འདུག ངས་ནམ་རྒྱུན་ཁོ་ལ་སྐུ་ལོ་པེན་ཐའེ( )ཞེས་འབོད་པ་ཡིན།” མོས་
ཤིན་ཏུ་མཐོང་ཆུང་གི་ཉམས་ཀྱིས་དེ་སྐད་ཟེར། །
སྤྱིར་ངའང་བོད་ཀྱི་སྲོལ་རྒྱུན་རིག་གནས་ཀྱི་ཁ་དབུགས་སྟུག་པའི་སློབ་་་་་
ཆེན་ཞིག་གི་སློབ་མ་ཡིན་པས། བླ་མ་དཀོན་མཆོག་ལ་དད་པ་དང་མོས་གུས་མི་
ཆུང་བ་ཞིག་ཡོད་མོད། སྐུ་ལོ“པེན་ཐའེ” ཟེར་བའི་ཚིག་འཇིགས་པོ་དེ་འདྲ་ཐོག་
དང་པོར་ཐོས་དུས་སུ། ཏར་ཅིག་ལན་ཅི་ཞིག་གདབ་དགོས་པའང་མི་ཤེས་པར་
གྱུར།
དེར་མོས་མུ་མཐུད་དུ་བཤད་རྒྱུར། “ ཐེངས་ཤིག་གཡང་རི་སྐུ་ལོ་ཡོན་
བདག་འགས་གདན་དྲངས་པ་ལྟར་ནང་ལོགས་སུ་ཕྱིན་སྐབས། ཁོས་མགྲོན་
ཁང་དུ་མཇལ་པ་རྒྱ་མོ་ཞིག་ལ་ཚུལ་མིན་བཙན་ཤུགས་སྤྱད་རྩིས་བྱས་པས། སྤྱི་
བདེ་མི་སྣས་བཀག་ཉར་བྱས་སོང་། སྟབས་ལེགས་པ་ལ་ཡོན་བདག་དེ་ཚོ་སྤྱི་
ཚོགས་འབྲེལ་བ་ཆེ་བས་ཁོ་ཕྱིར་ལ་ལོག་ཐུབ་བྱུང་། ཡིན་ནའང་དེའི་རྗེས་སུ་
ཁོས་རང་གི་སྤྱོད་ལམ་ཇེ་ལེགས་སུ་མི་བསྒྱུར་བར་མ་ཟད། སྔར་ལས་ཇེ་སྡུག་ཏུ་
བཏང་སྟེ། ཆོས་ལུགས་ཀྱི་ཐོབ་ཐང་སྤྱད་ནས་བུ་མོ་བློ་ཐུང་མ་མང་བོ་ཞིག་རྩེ་
126



སྐྱོ་འཛུམ།
སྤྱད་བྱས་པ་རེད། དོན་དེ་དག་ང་གྲོང་ཁྱེར་དུ་ཡོང་རྗེས་གཞི་ནས་གཞན་གྱི་
ངག་ལས་ཐོས་པ་ཡིན། ཡིན་ནའང་ང་ཚོ་ས་ཆའི་མི་རྣམས་ལ་བཤད་ན་རྣར་མི་
འགྲོ་བ་ཁོ་ཐག་ཡིན།” མོས་དེ་ལྟར་འཆད་བཞིན་གདོང་ལ་སྐྱོ་འཛུམ་དེ་ཡང་་་
བསྐྱར་མངོན་ཡོང་།
སྐབས་དེར་ཁོ་བོ་ནི་མཚར་སྣང་དང་ཐེ་ཚོམ་གྱི་ཀློང་དུ་ཞུགས་ནས་མོས་
མུ་མཐུད་དུ་ཅི་ཞིག་བཤད་པར་རྣ་བ་བླགས་ཏེ་ཉན་ནས་སྡོད་དགོས་བྱུང་། །
“དེ་ལྟར་རིང་བོ་མ་ལོན་པར་ཁོས་ང་ས་ཆ་གང་ཞིག་ནས་མཐོང་མྱོང་བ་་་
མི་ཤེས་ཀྱང་། ངའི་ཕ་མའི་གམ་དུ་སློང་མི་ཡང་ཡང་མངགས་ཏེ་ང་ཁོའི་ཆུང་
མར་སྟེར་བར་བསྐུལ་པ་དང་། ང་ནི་ཁོའི་ལས་ཀྱིས་བསྐོས་པའི་རིག་མར་ལུང་
བསྟན་བབ་ཡོད་ཚུལ་སོགས་མང་དུ་བཤད། རྨོངས་དད་ཆེ་བའི་ཕ་མས་དེ་ནི་
བུ་མོའི་བསོད་ནམས་རེད་ཅེས་དགའ་སྤྲོའི་ངང་ཁས་བླངས་ཏེ། ང་བཙན་གྱིས་
སློབ་གྲྭ་ནས་བོས་ཏེ་གནས་ལ་བསྐྱལ་པ་ཡིན།' མོས་དེ་ལྟར་བཤད་རྗེས་དངན་
པ་རིང་བོ་ཞིག་འཐེན་སོང་།
ཡུད་ཙམ་འགོར་རྗེས་མོས“དང་ཐོག་ང་གཏན་ནས་མ་འཐད་པས། འུ་
ཐུག་པའི་འཕག་འཚག་གང་མང་བརྒྱབ་ཀྱང་མཇུག་འབྲས་མེད་པར་གྱུར། །
སྐབས་དེར་ངའི་སེམས་ངོ་མ་ཤི་སོང་སྟེ། ཕ་མར་བཅངས་པའི་བརྩེ་འདང་ཡང་
ཉམས་མགོ་བརྩམས། ང་ཐེངས་མང་བོར་ངུས་ནས་མིག་སྐྲངས་ནའང་ཕ་མ་
གཉིས་ཀའི་བློ་ཁ་བསྒྱུར་མ་ཐུབ། སྐབས་དེར་ངས་སློབ་གྲྭའི་འཚོ་བ་དྲན་ཞིང་
སློབ་གྲོགས་ཁྱོད་ཚོར་སྨོན་པ་ཡང་ཡང་ཤོར།" མོས་སྐད་ཆ་བཤད་ནས་་་་་་་་
མཚམས་འདིར་བསླེབས་དུས། མིག་མཐར་འོད་ཀྲིག་ཀྲིག་མཆི་མ་གང་འཁོར་
127



ཁ་སང་གི་རྨི་ལམ།
འདུག ངའི་སྣང་ངོ་ཞིག་ལ་མོ་སྐབས་དེར་འུ་ཐུག་ནས་ངུ་འབོད་བྱེད་བཞིན་
པའི་སྣང་བརྙན་དངོས་སུ་མིག་ལ་ཤར་ཡོང་བ་འདྲ་བས། རང་དབང་མེད་པར་
གདུང་སེམས་སྐྱེས་ཏེ་བསྟུད་མར་དབུགས་རིང་འགའ་འབྱིན་དགོས་བྱུང་།
ཡིན་ནའང་ང་ནི་མི་གཞན་ལ་སེམས་གསོ་བྱེད་མཁས་པ་ཞིག་མིན་པས་སྐད་ཆ་་
ཚིག་གཅིག་ཀྱང་ངག་ལས་མ་ཐོན། དེ་བས་རྟབ་རྟབ་པོར་བརླ་ཁུག་ལས་ཐ་
མག་རྐང་གཅིག་བླངས་ནས་མེ་བསྒོས། །
“ང་ལའང་རྐང་གཅིག་བྱིན་དང་། སྒྲོལ་དཀར་སྐྱིད་ཀྱིས་དེ་ལྟར་བཤད་
པ་ན། ངས་ད་གཟོད་མོས་ཀྱང་ཐ་མག་འཐེན་བཞིན་པ་དྲན་པས་མྱུར་དུ་མོ་
ལ་རྐང་གཅིག་བྱིན། དེར་མོས་ཐ་མག་རྔུབ་བཞིན་མུ་མཐུད་ནས་བཤད་རྒྱུར།
“ མཇུག་མཐར་ངའང་བྱ་ཐབས་ཟད་དེ་གནས་ལ་སོང་བ་ཡིན། སྐབས་དེར་
ངའི་སེམས་ལ་རང་ལས་ལོ་བཅུ་ཡིས་ཆེ་བའི་ཁོ་མི་བཟང་ཞིག་ཡིན་རྒྱུ་ན། ངས་
མིག་བཙུམས་ནས་མི་ཚེ་འཁྱོལ་ཐབས་བྱས་ཀྱང་མི་ཆོག་པ་མེད་སྙམ། ངས་གང་
ལྟར་སྤྲུལ་སྐུའི་མིང་འཛིན་པ་ཞིག་ཡིན་ན་སེམས་བཟང་ཞིག་ཡིན་དགོས་རྒྱུ་་་་་
རེད་སྙམ། ཡིན་ནའང་དེ་ནི་རྨི་ལམ་ཁོ་ན་རེད། དེ་དུས་ང་ནི་ཅི་འདྲའི་གླེན་མ་
ཞིག་རེད་ཨང་།” མོས་ཁོང་དགོད་ཅིག་བྱས་ནས་དེ་སྐད་ཟེར་བ་དང་། ཁ་ནས་
དུ་བ་སྒོར་མོ་འགའ་སྔོ་ལྷོག་གེར་ཕྱིར་བཏང་བྱུང་སྟེ། ཕལ་ཆེར་དེ་ནི་མོའི་
སེམས་ཁོང་དུ་ཡུན་རིང་ཉར་པའི་སྐྱོ་སྡུག་གི་ན་བུན་ཆེན་པོ་ཞིག་དང་མཚུངས།
དེར་ངས་ཀྱང་མུ་མཐུད་ནས་མོའི་སྐྱོ་སྡུག་གི་ཕྱིར་དྲན་ལ་གཏིང་སློག་རྒྱག་
མ་ཕོད་ཅིང་། གཏམ་རྒྱུད་དེའི་མཚམས་ཀྱང་གཅོད་མ་འདོད་པར“ འོ་ན་རྗེས་
སུ་ཁྱོད་དམངས་ཁྲོད་ཞབས་བྲོ་འཁྲབ་སྟོན་རུ་ཁག་ཅིག་ལ་ཞུགས་འདུག་ཟེར་་་་
128



སྐྱོ་འཛུམ།
བ་བདེན་ནམ”ཞེས་དྲིས་ཏེ་ཚིག་སྣེ་གཞན་ལ་བསྐོར། །
ཡིན་ནའང་མོས་འཛེམ་དོགས་གང་ཡང་མི་བྱེད་པར་མུ་མཐུད་དུ་ཡར་་་་་
སྔོན་གྱི་ཚིག་སྣེར་འཇུས་ཏེ“དེ་ནི་རྗེས་སུ་བྱུང་བའི་དོན་དག་རེད། འོ་རེད་ཡ།
ང་སྐབས་དེར་འུ་ཐུག་ནས་གཡང་རི་སྐུ་ལོའི་ཆུང་མ་བྱས་རྗེས། རང་སེམས་
རང་གིས་གསོས་ནས་ཁོ་དང་མཉམ་དུ་འཚོ་བ་རོལ་དགོས་སྙམ་མྱོང་། ཡིན་
ནའང་རྗེས་ནས་དུས་ཡུན་རིང་བོ་འགོར་པ་ན། ངས་དེ་ནི་འདོད་ཆགས་མེ་
ལྟར་འབར་བའི་སྤྱོད་ལོག་འཆལ་པོ་ཞིག་ཡིན་པ་གཞི་ནས་ཤེས་བྱུང་” ཟེར།
ཕལ་ཆེར་སྐབས་འདིར་མོས་གཡང་རི་སྐུ་ལོར་འཇིག་རྟེན་སྟེང་གི་ཆེས་རྣ་བར་་་་
མི་སྙན་པའི་ངན་མིང་ཡོད་དགུ་སྤྱད་ནས་བསྡིགས་ཀྱང་སྙིང་ནད་མི་དྭངས་པ་
ལྟ་བུ་ཞིག་ཏུ་གྱུར།
“ཡང་སྙིང་ཁྱོད་ཁོ་ལ་དེ་འདྲའི་ཞེ་སྡང་ལངས་དོན་ཅི་ཡིན་ནམ།” ང་མོའི་
རྣམ་འགྱུར་ལ་ཧ་ལས་ནས་དེ་ལྟར་དྲིས། །
དེར་མོས་ཐད་ཀར་ཕྱིར་ལན་མི་འདེབས་པར་སྟོད་ལྭའི་སྒྲོག་བུ་གོང་མ་དེ་
བཀྲོལ་ནས“ ཁྱོད་ཀྱིས་འདིར་ལྟོས་དང་” ཟེར། ངས་མོས་བསྟན་པའི་ཕྱོགས་དེར་
བལྟས་པ་ན། དུང་ལྟར་དཀར་བའི་མགུལ་བའི་སྟེང་དུ་འཇིགས་སུ་རུང་བའི་རྨ་
རྗེས་རྙིང་བ་འགའ་བཏོད་ཡོད་པ་མཐོང་། མོས་ང་ཧད་ནས་བསྡད་ཡོད་པ་
མཐོང་རྗེས“ ཁོས་དད་ལྡན་མང་ཚོགས་ཀྱི་མདུན་དུ་ལན་རེར་ཞི་དུལ་བག་ཡོད་་
ཀྱི་ངང་ཚུལ་འཛིན་པ་མ་གཏོགས། མལ་སའི་ནང་ཀུན་སྤྱོད་དང་རིང་དུ་འགལ་
བའི་སྤྱོད་ལོག་སྣ་ཚོགས་སྟོན་ངེས” ཟེར།
སྒྲོལ་དཀར་སྐྱིད་ཀྱིས་མགོ་བོ་ཐད་དུ་ལན་འགར་གཡུགས་ཏེ་བློ་ཡུལ་ལ་མི་
129



ཁ་སང་གི་རྨི་ལམ། -
ཤོང་བའི་རྣམ་འགྱུར་ཞིག་བསྟན་པ་དང་། ཡང་དེར་མཐུད་ནས“ང་མ་གཞི་
ནས་ཁོ་ལ་མི་དགའ་བའི་ཁར། ཁོའི་རྒྱུན་ལྡན་མ་ཡིན་པའི་སྤྱོད་ལོག་དེ་དག་ལ་
སེམས་ཁོང་ནས་བཟོད་བསྲན་བྱེད་མི་ཐུབ་པས་ཁོའི་འདོད་པ་དང་གཏན་ནས་
མ་བསྟུན། དེ་བས་ངས་ནམ་རྒྱུན་ཁོའི་ལག་ནས་གཅར་རྡུང་གང་མང་མྱོང་
དགོས་བྱུང་། ཐ་ན་ཁོས་ང་ལ་སོ་བཏབ་པའང་ལན་གྲངས་ཉུང་ཉུང་མིན” ཅེས་
བཤད་བྱུང་།
སྐད་ཆ་དེ་གོ་བས་ངས་ད་གཟོད་མོའི་མགུལ་བའི་སྟེང་གི་རྨ་ཤུལ་དེ་དག་་་
ཇི་ལྟར་བྱུང་བ་ཤེས་སོང་ལ། མོས་གཡང་རི་སྐུ་ལོར“པེན་ཐའེ”ཞེས་འབོད་
དགོས་པའི་རྒྱུ་མཚན་ཡང་གསལ་བོར་རྟོགས་སོང་། བར་དེར་ངས་སྔོན་ཆད་ཕྱི་
གླིང་གི་གློག་བརྙན་འགའ་རེ་ལས་དབང་ཤེས་མི་དྭངས་པ་རེ་འགས་བུད་མེད་་་་
ལ་ལོག་གཡེམ་དང་མནར་གཅོད་བློ་ཡུལ་ལས་འདས་པ་བྱེད་པའི་སྣང་བརྙན་་་
དག་དྲན་བྱུང་། དེ་དུས་ནང་པ་སངས་རྒྱས་པའི་ཆོས་ལུགས་དར་བའི་ཁོར་
ཡུག་ནས་ནར་སོན་པའི་ང་ལ་མཚོན་ན། བྱ་སྤྱོད་དེ་རིགས་ནི་རྩ་བ་ནས་དང་
ལེན་བྱེད་མི་ཐུབ་པ་ཞིག་ཡིན་ལ། རང་རེའི་བྱམས་སྙིང་རྗེའི་རིག་གནས་སྙིང་
སྟོབས་ཀྱིས་ཕྱུག་པའི་ཁོར་ཡུག་ཏུ། མི་ཡ་མ་བརླ་དེ་འདྲ་འབྱུང་མི་སྲིད་སྙམ་
ནས་ང་རྒྱལ་ཡང་སྐྱེས་མྱོང་། ཡིན་ནའང་དེ་རིང་སྒྲོལ་དཀར་སྐྱིད་ཀྱི་ངག་ལས།
ད་གཟོད་མང་ཚོགས་ཀྱིས་དད་པའི་ཡུལ་དུ་བརྩི་བའི་མི་དག་གི་ཁྲོད་ནའང༌།
མ་གཞིར་སྤྱོད་ལོག་འཆལ་པོ་དེ་འདྲ་ཡོད་པ་ཤེས་པས་སེམས་ཁོང་དུ་ཆུད་པར་
ལ
གྱུར།
“རྒྱ་མཚོ། ངས་དེ་ལྟར་སྐད་ཆ་དམར་རྗེན་དུ་བཤད་ན། ཁྱོད་ཀྱིས་དང་
130



– སྐྱོ་འཛུམ།
ལེན་བྱེད་དཀའ་བ་ངས་ལོས་ཤེས། ཡིན་ནའང་ང་ད་ལྟ་ཚད་འདིར་ལྷུང་ཡོད་
པས་ངོ་ཚ་ཁུལ་བྱེད་དོན་ཅི་ཡོད།” མོས་བློ་སྤོབས་ཆེར་བསྐྱེད་ནས་དེ་ལྟར་སྨྲས་
བྱུང་། ་
“ངོ་མ་དེ་འདྲའི་སྤྲུལ་སྐུ་ཡོད་ན་བསྟན་པའི་ཞབས་འདྲེན་རེད། ཁོ་དེ་
འདྲའི་སྤྱོད་ལོག་འཆལ་པོ་ཞིག་ཡིན་ན། དགོན་པས་ཁོ་ད་དུང་བླ་མར་བཀུར་
དོན་ཅི་ཡོད། ཁོ་ལ་ཆོས་ཀྱི་སློབ་གསོ་བཏང་ཡང་གོ་མི་ཆོད་པ་ཅི་ཡིན་ནམ།”
ངས་འདང་མི་ཕོག་པའི་ཚུལ་གྱིས་དེ་ལྟར་ཁེར་ལབ་བརྒྱབ།
“ང་ཚོའི་དགོན་པའི་ནང་དུ་གྲྭ་པ་ཡོན་ཏན་ཅན་དང་ལོ་ན་གཞོན་པ་ཚོའི་
ཁྲོད་ཁོ་ལ་བཀུར་སྟི་བྱེད་མཁན་ཉུང་ནའང༌། མང་ཚོགས་ནང་བླ་མའི་མཛད་
པ་ཡ་མཚན་ཡིན་ཟེར་ནས་གུས་བཀུར་བྱེད་མཁན་མི་ཉུང་བ་ཞིག་འདུག དེ་
བས་ཁོའི་སྤྲུལ་སྐུའི་ཐོབ་ཐང་དེ་གཞན་གྱིས་མེད་པར་བྱེད་ག་ལ་ཐུབ།”
མོས་དེ་ལྟར་བཤད་པ་ན། ངས་ཁ་ནས་རང་དབང་མེད་པར“ང་ཚོའི་མང་
ཚོགས་རྣམས་ངོ་མ་རྨོངས་དད་ཆེ་དྲགས་སོང”ཞེས་ཤོར། །
“ འོ་ལེ། དེ་བས་ཞིབ་འདང་རེ་བརྒྱབ་ན་ཁོས་འགྲོ་བ་སེམས་ཅན་སྡུག་
བསྔལ་ལས་སྐྱོབ་ཐུབ་པ་ལྟ་ཞོག རྒྱུན་ལྡན་གྱི་མིའི་ཀུན་སྤྱོད་ཀྱང་བརྩི་སྲུང་བྱེད་
མི་ནུས་པ་ནི་ཁོ་གཅིག་པུའི་སྐྱོན་ཆ་ག་ལ་ཡིན། དོན་ལ་ཁོ་ནི་སྤྱི་ཚོགས་ཡ་མ་
བརླ་ཞིག་གི་བྱུང་བའམ་ཐོན་དངོས་རེད། མདོར་ན་ཁོའི་ནག་ཉེས་ཐམས་ཅད་
ཀྱང་རྨོངས་དད་འབའ་ཞིག་གིས་བསྐྱེད་པ་རེད། ཁྱོད་ཀྱིས་འདང་ཞིག་རྒྱོབས་
དང༌། མ་གཞིར་ཀུན་སྤྱོད་ཀྱི་རྟོགས་པ་ཤིན་ཏུ་དམའ་བའི་མི་ཕལ་བ་ཞིག་ལ།
དོན་མེད་དུ་ཚད་ལས་འདས་པའི་ཐོབ་ཐང་ཞིག་སྤྲད་དེ་ཅི་འདོད་གང་འདོད་་་
131



ཁ་སང་གི་རྨི་ལམ། -
བྱེད་དུ་འཇུག་ལ། རྩོལ་བ་ཏིལ་འབྲུ་ཙམ་ཞིག་མ་སྤྱད་ཀྱང་དབང་ཤུགས་དང་
རྒྱུ་ནོར་ཚང་མ་འབད་མེད་དུ་ཐོབ་ཐུབ་པ། ད་དུང་འཚོ་བའི་ཁྲོད་དེ་ལ་སྐྱོན་
བརྗོད་དང་ཉེས་ཆད་གཅོད་ཕོད་མཁན་གཅིག་ཀྱང་མེད་པས། མི་དེ་འདྲ་སྤྱོད་
ལོག་འཆལ་པོ་རུ་མི་འགྱུར་བ་ག་ལ་སྲིད། གནས་ལུགས་དེ་དག་ངས་རྗེས་སུ་
བསམ་གཞིག་ཡང་ཡང་བཏང་ནས་ད་གཟོད་ཤེས་པ་ཡིན། ང་ད་ལྟ་ཁོའི་སྟེང་
ལ་སྡང་སེམས་མི་སྐྱེས། ཟུར་གཞན་ཞིག་ནས་བལྟས་ན་ཁོའང་གནོད་འཚེ་མྱོང་
མཁན་འབའ་ཞིག་རེད།”
རེད་ཡ། ངོ་མ་ཅི་མ་བདེན། སྒྲོལ་དཀར་སྐྱིད་ཀྱིས་སྤྱི་ཚོགས་སྣང་ཚུལ་ལ་
དཔྱད་པ་བཏང་བར་བསམ་བློའི་ཟབ་ཚད་ངེས་ཅན་ལྡན་ཞིང་གནས་ལུགས་་་་
ཀྱིས་ཁེངས་འདུག་པས། ངས་སྐབས་དེར་མོ་བྱ་མོ་ཞིག་ཏུ་གྱུར་འདུག་སྙམ་
ནས་མཐོང་ཆུང་བྱེད་པ་ཕར་ཞོག རང་དབང་མེད་པར་གོང་བཀུར་གྱི་བློ་
ཞིག་ཀྱང་སྐྱེས་སོང་།
མོས་མུ་མཐུད་དུ་བཤད་རྒྱུར། “སྐབས་དེར་ངས་ཨ་མར་ཁོའི་སྤྱོད་ལོག་
དེའི་རིགས་བཤད་དེ་གདུང་སེམས་ཤིག་འཐོབ་པར་རེ་ནའང་། ཨ་མས་དེ་ལས་
ལྡོག་སྟེ། བསོད་ཟད་མ། སྐུ་ལོ་ལ་དད་ལོག་བྱེད་མི་རུང་། ང་ཚོ་ནི་ཐ་ཤལ་གྱི་
མོ་ལུས་ལེན་མཁན་རེད། སྐུ་ལོ་འདི་པའི་སྐུ་ཕྲེང་སྔོན་མ་ནི་གྲུབ་ཐོབ་སྨྱོན་པ་
ཟེར་བའི་མིང་གྲགས་ཅན་ཞིག་ཡིན་རབས་ཟེར། མཛད་པ་ཡ་མཚན་ཅན་ཤིན་
ཏུ་མང་ཟེར་ནས་ཁ་ཡ་མི་བྱེད།” མོས་དེ་ལྟར་བཤད་རྗེས་དབུགས་རིང་ཞིག་
ཕྱུང་བ་དང་། འབར་ནས་ཚར་ལ་ཉེ་བའི་དུ་སྣེ་དེ་ས་ལ་ཤུགས་ཀྱིས་གཅིར་ནས་
མེ་ཞི་བར་བྱས།
132



a
ཁ སྐྱོ་འཛུམ།
“དེ་འདྲ་ཡིན་ན་ངོ་མ་ཁྱོད་ལ་ཁག་མི་འདུག་་ ངས་སེམས་གཏིང་ནས་
གདུང་སེམས་དང་བཅས་དེ་སྐད་བཤད། །
“སྤྱིར་ཕ་མས་ང་ལ་ཤ་ཚ་བ་ཡིན་བསམས་ཡོད་ནའང་། དོན་ལ་ཁོ་ཚོ་
རྨོངས་པས་ང་ལ་གནོད་འཚེ་བཏང་བ་རེད། དེ་བས་དྲིན་ཆེན་ཕ་མ་ཡིན་རུང་
རྒྱབ་འགལ་མི་བྱེད་ཀ་མེད་བྱུང་།” མོས་དེ་ལྟར་བཤད་རྗེས་མགོ་བོ་ཡར་དགྱེ་
ཞིང་འགུལ་ཙམ་ཡང་མི་བྱེད་པར་མིག་གིས་རྒྱང་རིང་གནམ་མཐར་ཅེར་ནས་་་
བསྡད་སོང་། །
ལྷོ་རིའི་རྩེ་ནས་མར་བལྟས་ཚེ། རི་འདབས་ཀྱི་གྲོང་ཁྱེར་ནི་རྡོ་ཚོགས་ཀྱིས་
བསྐྲུན་པའི་ཚང་ཚིང་ནགས་ཀློང་ཞིག་དང་འདྲ་ལ། སྲང་ལམ་ན་རྒྱུན་མི་འཆད་
པའི་རླངས་འཁོར་དག་ནི་འབུ་སྡོམ་དང་གྲོག་མའི་ཁྱུ་ཚོགས་ཕར་འགྲོ་ཚུར་་་་་་
འོང་ལ་བྲེལ་བཞིན་པ་དང་མཚུངས། ཉི་འོད་སྤྲིན་གསེབ་ཏུ་ཡིབས་ཟིན་པས།
ཐལ་མདོག་གི་ནམ་མཁས་མི་སེམས་ལ་བཤད་མི་ཤེས་པའི་གནོན་ཤུགས་ཤིག་་་
སྦྱིན་འོང་། སྐབས་དེར་ཁོ་བོས་མ་གཞིར་ང་ཚོ་འཚོ་སྡོད་བྱེད་སའི་ཁོར་ཡུག་
འདི་ནི་ཅི་འདྲའི་སྲ་མཁྲེགས་ཆེ་ཞིང་དྲོད་ཁོལ་མེད་པ་ཞིག་རེད་ཨང་སྙམ་པ་་་་
དང་། འདས་ཟིན་པའི་མི་ཆེན་ཆེ་གེ་མོ་ཞིག་གིས་མཐོ་སར་འགྲེང་ན་མཐོང་
ལམ་ཡངས་ཞེས་པའི་ལེགས་བཤད་ཅིག་གསུངས་མྱོང་བའང་དྲན་བྱུང་ལ། མི་
དང་བྱ་དངོས་གང་ཞིག་གི་ངོ་བོར་རྒྱུས་ལོན་ཡང་དག་ཡོང་དགོས་ན། ཟུར་
མང་བོ་ནས་ལྟ་ཞིབ་བྱ་དགོས་པའི་གནས་ལུགས་ཀྱང་ངང་གིས་རྟོགས་སོང་། །
ཡུད་ཙམ་ནས་མོས་སྐད་གདངས་ཇེ་འཇམ་དུ་བཏང་ནས“ དེའི་རྗེས་སུ་ང་
འུ་ཐུག་སྟེ་ཁ་རོག་གེར་གྲོང་ཁྱེར་འདིར་བྲོས་ཡོང་བ་ཡིན། ཐོག་མར་ལག་ན་
་
133



ཁ་སང་གི་རྨི་ལམ། -
སྒོར་སུམ་བརྒྱ་མ་གཏོགས་མེད་དེ། གར་འགྲོ་གར་འདུག་མེད་པར་གྱུར་ནས་
དུས་ཡུན་ངེས་ཅན་ཞིག་འགོར་ཞིང་། ཟ་ཁང་དང་ཆང་ཁང་སོགས་སུ་གཡོག་
ལས་བྱས་ནས་རེ་ཞིག་བསྡད། སྐབས་དེར་ངས་ཏག་ཏག་ལ་དམངས་ཁྲོད་
ཞབས་བྲོ་འཁྲབ་སྟོན་རུ་ཁག་ཅིག་གིས་མི་སྡུད་བཞིན་ཡོད་པའི་གནས་ཚུལ་གོ་་་
བས་ཚོགས་པ་དེར་ཞུགས། ཞབས་བྲོ་འཁྲབ་སྟོན་རུ་ཁག་ལ་ཞུགས་ཐུབ་པ་བྱུང་
བས་ངོ་མ་ཤིན་ཏུ་སྐྱིད། སྔོན་ཆད་ཀྱི་སློབ་གྲྭའི་ནང་དང་འདྲ་བར་རུ་ཁག་ནང་
ན་གཞོན་ཕོ་མོ་མང་བོ་ཞིག་འདུག ལོ་གཅིག་ལྷག་གི་རིང་ང་ཚོ་ཧྲང་ཧེ་དང་
སུའུ་ཧང་སོགས་འབྲི་ཆུའི་ལྷོ་རྒྱུད་ཀྱི་གྲོང་ཁྱེར་མང་བོར་འགྲིམས་ཐུབ་པ་་་་་་
བྱུང་།” མོས་སྐད་ཆ་དེ་དག་བཤད་དུས་གདོང་ལ་སྐྱིད་ཉམས་ཤིག་ཤར་འདུག
“འོ་ན་སྐབས་དེར་ཁྱོད་བློར་འབབ་པའི་མི་ཞིག་དང་མ་ཕྲད་དམ།” ངས་
ཤེས་མེད་ཚོར་མེད་ངང་འདྲི་ཚིག་དེ་འདྲ་ཞིག་འཕངས་སོང་།
“ དོན་དེ་ཇི་ལྟར་བཤད་དགོས་སམ། ཁོའི་མིང་ལ་རྡོ་རྗེ་ཟེར། སློབ་གྲྭར་
གཏན་ནས་འགྲིམས་མ་མྱོང་བའི་ཕོ་གསར་ཞིག་ཡིན། ང་ཚོ་རུ་ཁག་གི་དམངས་
གླུ་ལེན་མཁན་རེད། ཁོ་ནི་མི་གཞུང་དྲང་ཞིག་ཡིན་པར་མ་ཟད། ནམ་རྒྱུན་ང་
ལ་སེམས་ཁུར་བྱེད། དེ་བས་རིམ་གྱིས་ངེད་གཉིས་བར་ལ་བརྩེ་དུངས་ཆགས།''
མོའི་གདོང་ལ་འཛུམ་ཆུང་ཞིག་ལང་བཞིན་དེ་ལྟར་ཕྱིར་དྲན་བྱས་སོང་།
“ ཡིན་ནའང་ང་ནི་མི་ལས་ངན་ཞིག་རེད། ངས་ཁོའི་སེམས་ལ་རྨ་ཁ་ཞིག་
བཞག་ཡོད།" མོས་ཡང་གློ་བུར་ཕངས་སེམས་དང་བཅས་རང་ལ་ལེ་བདའ་
བྱས་བྱུང་། ངས་མོའི་མགོ་རྔ་མེད་པའི་སྐད་ཆ་དེར་ལན་ཇི་ལྟར་གདབ་དགོས་
པའང་མ་ཤེས་པར་ཁ་རོག་གེར་བསྡད། མོས་མུ་མཐུད་དུ་བཤད་རྒྱུར། “ ཐེངས་
134



སྐྱོ་འམ།
ཤིག་ང་ཚོ་གྲོང་ཁྱེར་ཞི་ཨེན་ལ་བསླེབས་ནས་ཉིན་འགར་ངལ་གསོ་བྱས་པ་ཡིན།
ཉིན་དེར་མི་གཞན་རྣམས་སྒོར་འཆམ་འཆམ་དུ་བུད་སོང་། རྡོ་རྗེ་ང་འབོད་དུ་
ཡོང་མོད་ངའི་ལུས་པོ་ཅུང་ཟད་མི་བདེ་བས་མ་སོང་བར་ཁང་བའི་ནང་ཉལ་་་་
ནས་བསྡད། ཁོ་སོང་ཤུལ་དུ་ང་ཚོ་འཁྲབ་སྟོན་རུ་ཁག་གི་རུ་གཙོ་ཝང་ལགས་
ཡོང་ནས་ང་ལ་ཅི་རེད་གང་རེད་ཀྱི་ཁ་བརྡ་སྣ་ཚོགས་བྱས་བྱུང་། རུ་གཙོ་ཝང་
ནི་ཕོ་ལོ་ལྔ་བཅུར་བསླེབ་ལ་ཉེ་བའི་མི་རྒན་ཞིག་ཡིན་པས། ནམ་རྒྱུན་ཁོས་ང་ལ་
ཁ་ཡག་ཚིག་འཇམ་གྱི་སྒོ་ནས་ཀུ་རེ་སྣ་ཚོགས་བྱེད་མོད། ངས་ཐོག་མཐའ་བར་
གསུམ་དུ་ཁོ་མགོ་ཁྲིད་དང་རྒན་རབས་ཤིག་གི་ཚད་དུ་བཞག་ནས་བརྩི་བཀུར་་་་
བྱས་པ་ཡིན། དེ་བས་ཉིན་དེར་ཡང་ངས་ཁོ་ལ་མི་འདོད་པའི་ཚིག་ལོག་མ་
བརྒྱབ་པར་བཟོད་བསྲན་བྱས་ནས་བསྡད། དེར་ཡུད་ཙམ་འགོར་རྗེས་ཁོས་
རྒུན་ཆང་དམར་པོ་དཀར་ཡོལ་གང་བླུགས་ཡོང་ནས་ང་ལ་འདི་ཐུངས་དང་་་་
སྨན་ཆང་རྩ་ཆེན་ཞིག་ཡིན་ཟེར། དང་ཐོག་ངས་འཐུང་མ་འདོད་ནའང་ཁོས་
ཆང་དེའི་ཆེ་བ་བརྗོད་དེ་ངའི་ན་ཚ་ལ་ཕན་རབས་ཀྱིས་ཨུ་ཚུགས་ཡང་ཡང་བྱས་
པས། ཁོའི་ངོ་ཟློག་མ་ཐུབ་པར་འཐུངས་པ་ཡིན།” མོས་འགྱོད་གདུང་གི་ཉམས་
དང་བཅས་དེ་སྐད་ཟེར། བར་དེར་མོས་ཡུད་ཙམ་ལ་འདང་བརྒྱབ་ནས་བསྡད་
རྗེས་གདོང་ལ་མཐོང་ཆུང་གི་ཉམས་ཤིག་མངོན་ཏེ“ ས་སྟེང་གི་སྐྱེས་པ་ཕལ་མོ་་་
ཆེ་ནི་གཡོ་སྒྱུ་ཅན་འབའ་ཞིག་སྟེ། ཕྱི་ཚུལ་ནས་དམ་པའི་སྒམ་ཚུགས་སྟོན་
ནའང་། ནང་སེམས་ལ་ཐ་ཤལ་གྱི་ཀུན་སློང་གིས་ཁེངས་འདུག ཐོབ་ཐང་ཡོད་
པའི་སྐྱེས་པ་ཚོ་བུད་མེད་རྣམས་ཀྱི་མདུན་ནས་ལྷག་པར་དེ་འདྲ་ཞིག་རེད་” ཅེས་
ཐལ་དྲགས་པའི་དཔྱད་གཏམ་ཞིག་བརྗོད་སོང་།
135



ཁ་སང་གི་རྨི་ལམ། ---
ཡུད་ཙམ་ནས་མོས“ རྒུན་ཆང་དེ་འཐུངས་ནས་ཅང་མ་འགོར་པར། ངའི་
ལུས་ཡོངས་སུ་ཚ་བ་ཆེས་ཆེར་རྒྱས་ཤིང་རྐང་ལག་བཞི་བོ་ཡོངས་སུ་སྦྲིད་སོང་།
མ་གཞིར་ཁོས་ཆང་གི་ནང་དུ་སྦྲིད་སྨན་བཏབ་འདུག ངོ་ཚ་མེད་པའི་ཁྱི་རྒན་
དེ”ཞེས་ཁོང་ཁྲོ་དང་བཅས་དེ་ལྟར་ཟེར།
སྒྲོལ་དཀར་ སྐྱིད་ཀྱིས་ ཨམ་གཙིགས་བསྡམས་ནས་ཏར་ཅིག་བསྡད་རྗེས
“རྒྱ་མཚོ་ལགས། ང་ལ་ཐ་མག་རྐང་གཅིག་སྟེར་རོགས”ཟེར་བས། ངས་མོའི་
སེམས་ཀྱི་སྐྱོ་གདུང་དེ་སེལ་རོགས་བྱེད་ཐུབ་ན་ཅི་མ་རུང་སྙམ་ནས་མྱུར་སྟབས་་
ཀྱིས་བརླ་ཁུག་ལས་ཐ་མག་རྐང་གཅིག་བླངས། མོས་ཐ་མག་ཤུགས་ཀྱིས་རྡུབ་
འཐེན་འགའ་བྱས་རྗེས“དེར་ངའི་རིག་པ་ཇེ་གསལ་དུ་གྱུར་དུས། རང་གི་ལྭ་བ་
ཚང་མ་ཕུད་ནས་རུ་གཙོའི་རུམ་ན་ཉལ་འདུག སྐབས་དེར་ངས་ད་གཟོད་ཡོད་
ཚད་ཧ་གོ་སོང་། དེ་བས་རུ་གཙོར་སྡིགས་མོ་བྱེད་བཞིན་ལྭ་བ་གྱོན་པའི་སྐབས་
དེར། རྡོ་རྗེས་སྒོ་ཕྱེ་ནས་ནང་དུ་བསླེབས། ཁོས་མིག་མདུན་གྱི་སྣང་ཚུལ་དེ་
མཐོང་རྗེས་ཕྱི་མིག་ཙམ་ཡང་མི་བལྟ་བར་ཁ་ཕྱིར་འཁོར་ནས་བུད་སོང་། །
སྐབས་དེར“ བདག་གིས་ཁོ་ལ་གསལ་བཤད་ཇི་ལྟར་བྱས་ཀྱང་གོ་མི་ཆོད་པ་་་་་་
གསལ་བོར་ཤེས” ཟེར། སྐད་ཆ་དེ་བཤད་རྗེས་མོས་ཡང་བསྐྱར་མིག་གིས་རྒྱུང་
རིང་གི་གནམ་སའི་མཚམས་ལ་ཅེར་ནས་བསྡད་བྱུང་། ཁོང་ཁྲོ་དང་སྐྱོ་སྡུག་གི་
དབང་གིས་མོའི་མཛུབ་བར་དུ་བཟུང་བའི་དུ་བའི་སྣེ་མོ་འདར་ཤིག་ཤིག་བྱེད་་་
བཞིན་མཆིས།།
“གལ་ཏེ་རྡོ་རྗེ་ནི་ཁྲེལ་གཞུང་ཅན་ཞིག་ཡིན་ན། ཁྱོད་ཀྱིས་གསལ་བཤད་
བྱས་ན་ཡིད་ཆེས་བྱེད་ངེས་རེད། བདག་གིས་ཁོ་གཉིས་ཀྱི་བརྩེ་དུངས་ལ་བར་
136



མཁས་པ་ས་ཡ་མང་བས་ལག་པས་མ་མ་ཡསྐྱོ་འཛུམ།
ཆད་བྱུང་བར་ཕངས་སེམས་སྐྱེས་ནས་དེ་ལྟར་བཤད། །
མོའི་གདོང་ལ་སྔར་བཞིན་སྐྱོ་འཛུམ་ཞིག་མངོན་ནས་ན་རེ། “སྐྱེས་པ་
རྣམས་ཀྱིས་དོན་དེའི་རིགས་དང་ལེན་གཏན་ནས་བྱེད་མི་ཐུབ། དེ་ངས་ཤེས་
ཡོད། དེ་བས་དོན་དེ་བྱུང་བའི་ཕྱི་ཉིན། རྡོ་རྗེ་གཅིག་པུ་འཁྲབ་སྟོན་རུ་ཁག་
དང་གྱེས་ནས་ཕྱིར་ཕ་ཡུལ་རྩྭ་ཐང་དུ་ལོག མཚན་མོ་དེར་ཁོས་མགྲོན་ཁང་དུ་
ཞག་གང་བོར་སྐྱོ་སྡུག་གི་གླིང་བུ་ཁེར་འབུད་བྱས་སོང་། རྗེས་སུ་ངས་གོ་ཐོས་
ལྟར་ན་ཁོས་ཡུལ་ནས་ཆུང་མ་ཞིག་བླངས་ཏེ་ཕྱུགས་རྫི་བྱས་ཟིན་ལ། ད་ལྟ་
བྱིས་པ་ཞིག་ཀྱང་སྐྱེས་ཡོད་ཚོད་རེད། ངེད་གཉིས་ལ་བཟའ་ཚང་གི་སྔོན་ལས་
མེད་པར་གྱུར་ཀྱང་། ངས་ཁོ་ལ་བདེ་སྐྱིད་འཐོབ་པར་སྨོན་ལམ་འདེབས་བཞིན་
ཡོད།” མོས་ཡིད་སྨོན་དང་བཅས་དེ་ལྟར་བཤད་རྗེས་ཐ་མག་རྔུབ་འཐེན་་་་་
འགའ་བྱས་སོང་། །
“རུ་གཙོ་དེ་ངོ་མ་མི་ངན་ཐ་ཤལ་ཞིག་རེད། ཁྱོད་ཀྱིས་ཁོ་ཁྲིམས་ཁང་ལ་
གཏུགས་ན་མི་ཆོག་གམ།” ངས་ཁོང་ཁྲོ་དང་བཅས་དེ་ལྟར་བཤད།
མོའི་གདོང་ལ་སྐྱོ་འཛུམ་ཞིག་མངོན་ཏེ“ འོ་ལེ། ད་ལྟ་ངའང་ཁོ་ཁྲིམས་ཁང་
ལ་མ་གཏུགས་པར་འགྱོད་པ་སྐྱེ་བཞིན་ཡོད། ཡིན་ནའང་སྐབས་དེ་དུས་རང་
གཤིས་གཉོམ་དྲགས་ནས་མིག་ཆུ་འབོ་བཞིན་འདུག་པ་ལས་ཅི་ཡང་བྱེད་མ་་་་་
ཐུབ། རྗེས་སུ་ཤེས་གསལ་ལྟར་ན། རུ་གཙོ་དེས་རང་གི་མངའ་འོག་གི་འཁྲབ་
སྟོན་པ་བུ་མོ་ཕལ་ཆེ་བ་ལ་བརྙས་བཅོས་བྱས་མྱོང་འདུག ཡིན་ནའང་བུ་མོ་དེ་
དག་གི་ཁྲོད་དུའང་ང་དང་འདྲ་བར་ཁྲིམས་ལ་གཏུག་ཕོད་མཁན་གཅིག་ཀྱང་་་
མ་བྱུང་། དེ་བས་ཞིབ་ཏུ་བསམས་ན། ང་ཚོ་མོ་སྨན་ཚོའི་རང་སྟེང་གི་བྲན་
137



ཁ་སང་གི་རྨི་ལམ།
གཤིས་དེས་ད་གཟོད་གཞན་གྱིས་རང་ལ་གནོད་འཚེ་གཏོང་བར་གོ་སྐབས་་་་་་
བསྐྲུན་པ་རེད” ཅེས་སྨྲས་བྱུང་། གོང་གི་སྐད་ཆ་དེ་འཆད་སྐབས་མོའི་གདོང་ལ་
གཟབ་ནན་གྱི་མདངས་ཤིག་མངོན་ཡོད། །
ངས་མོས་བཤད་པའི་སྐད་ཆ་དེར་འཐད་པའི་བརྡ་ལ་མགོ་བོ་ནང་དུ་ལྡེམ་
ཙམ་བྱས།
“རྡོ་རྗེ་སོང་བའི་ཕྱི་ཉིན། ངའང་འཁྲབ་སྟོན་རུ་ཁག་དང་ཁ་བྲལ་ནས་
ཕྱིར་གྲོང་ཁྱེར་འདིར་ཡོང་བ་ཡིན།”
“འོ་ན་སྐབས་དེར་ཁྱོད་ཕྱིར་ཡུལ་ལ་འགྲོ་འདོད་མ་སྐྱེས་སམ།”
“རྒྱ་མཚོ་ལགས། མི་ཞིག་ཡིན་ཕྱིན་རང་ཡུལ་ལ་ལྡོག་མི་འདོད་པ་ཞིག་ག་
ལ་ཡོད། ཡིན་ནའང་ངའི་ཕ་མ་གཉིས་ཀས་ད་དུང་ང་གཡང་རི་སྐུ་ལོའི་ཆུང་མ་
བྱེད་དུ་འཇུག་པའི་ཆོད་སེམས་འགྱུར་མེད་ལ། ང་ཚོའི་ཕ་ཡུལ་གྱི་མི་མང་བོ་
ཞིག་གིས་ང་ནི་བླ་མར་རྒྱབ་འགལ་བྱེད་མཁན་མདོ་མེད་འཕྱོན་མ་ཞིག་རེད་་་་
ཅེས་རླུང་ལྟར་སྒྲོག་བཞིན་ཡོད། དེ་བས་ཕ་རྒན་གྱིས་ང་ལ་མི་གཞན་བརྒྱུད་
ནས་བསོད་ཟད་མ་ཁྱོད་བླ་མ་དང་ཕ་མ་གཉིས་ཀར་འགལ་འདོད་ཡོད་ན།
དེང་ཕྱིན་རང་ཁྱིམ་ལ་ཕྱིར་ལྡོག་ས་ཞིག་མེད་ཅེས་སྐད་བཙན་པོ་བཏང་འདུག
ད་དུང་གོ་ཐོས་ལྟར་ན་ང་བྲོས་ཤུལ་དུ་ཕ་མ་རྒན་རྒོན་གཉིས་ཀས་ཐེངས་དུ་་་་་་
མར་སྤྱོད་ལོག་འཆལ་པོ་དེ་ལ་ཐུགས་རྒྱལ་མ་བཞེང་ཞེས་དགོངས་དག་ཞུས་པ་་་
རེད་ཟེར། ངོ་མ་གནས་ལུགས་ཤིག་ག་ལ་ཡོད།”
མོས་ཞེ་སྡང་དང་བཅས་དེ་ལྟར་ཟེར།
“འོ་ལེ། གནོད་འཚེ་མྱོང་མཁན་རང་གི་བུ་མོ་ཡིན་བཞིན་དུ། ད་དུང་
138



སྐྱོ་འཛུམ།
མནར་གཅོད་གཏོང་མཁན་ལ་དགོངས་དག་ཞུ་དགོས་པའི་རྒྱུ་མཚན་ཅི་ཡིན་་་་་
ནམ། དེ་འདྲའི་གནས་ལུགས་ཤིག་ག་ལ་ཡོད།” ངའི་ངག་ལས་ཀྱང་ཚིག་དེ་
འདྲ་ཞིག་དབང་མེད་དུ་ཤོར་སོང་།
སྐབས་དེར་མོས་ངའི་སྐད་ཆར་ལན་ཅི་ཡང་མི་འདེབས་པར། ཡང་བསྐྱར་
རྒྱང་རིང་གི་གནམ་མཐར་ཅེར་ཏེ་ཨམ་གཙིགས་བསྡམས་ནས་བསྡད་སོང་།།
རླུང་བུ་གྲང་མོ་ཞིག་ཡང་བསྐྱར་ལངས་ཡོང་ནས་མོའི་དཔྲལ་ངོས་སུ་དཔྱངས་
པའི་སྐྲའི་ཉག་མ་འགའ་ཞིག་དལ་བུར་སྒུལ་བཞིན་འདུག གློ་བུར་མདུན་ཐད་
ཀྱི་ཉི་འོད་དབེན་པའི་ནམ་མཁའ་ནས་བྱིའུ་ཆུང་ཞིག་མགྱོགས་མྱུར་ངང་ངེད་་་
གཉིས་ཀྱི་དྲང་ཐད་དུ་འཕུར་ཡོང་ལ། ཉེ་འཁོར་གྱི་རི་རྩེར་བསླེབས་འཕྲལ་ཚབ་
ཚུབ་ངང་བྲ་མའི་ཚེར་ཕུང་ཞིག་གི་གསེབ་ཏུ་ཡིབས། ངས་བྱིའུ་དེའི་རྒྱུན་ལྡན་
མ་ཡིན་པའི་ངང་ཚུལ་ལ་ཞིབ་ལྟ་བྱེད་སྐབས། ཉམ་ཆུང་གི་ཚེ་སྲོག་དེ་ནི་མ་
གཞིར་བྱིའུ་ཁྲས་བདས་ནས་ཡོང་བ་ཞིག་རེད། རྗེས་དེད་ནས་འཕུར་ཡོང་བའི་
བྱིའུ་ཁྲ་གདུག་རྩུབ་ཅན་དེས་བྱིའུ་ཆུང་ཚེར་མའི་གསེབ་ཏུ་འཛུལ་བ་མཐོང་་་་་་
བས་ཐབས་ཟད་དེ་ཕྱོགས་གཞན་ཞིག་ཏུ་ཁ་བསྒྱུར་ནས་འཕུར་སོང་། རེ་ཞིག་
ནས་ཉམ་ཐག་པའི་བྱིའུ་དེ་ཚེར་ཕུང་གི་རྩེ་མོར་བབས་ནས་ཕར་ལྟ་ཚུར་ལྟ་བྱེད་
བཞིན་གྱུར་སྐད་ཡང་ཡང་རྒྱག་བཞིན་འདུག ཉམ་ཐེག་པའི་ཚུགས་ཀར་བལྟས་
ན་དེས་ཕལ་ཆེར་རང་ཉིད་གཞན་དབང་གིས་ཁྱུ་ཚོགས་དང་བྲལ་པའི་ཁེར་་་་་
རྐྱང་བྱིའུ་ཞིག་ཏུ་གྱུར་པའི་ལས་སྐལ་ལ་སྐྱོ་སྡུག་གི་སྨྲེ་སྔགས་འདོན་བཞིན་པ་་་་
དང་འདྲ།
སྒྲོལ་དཀར་སྐྱིད་ཀྱིས་རང་གི་གཏམ་རྒྱུད་མུ་མཐུད་དུ་བཤད་བྱུང་།
139



ཁ་སང་གི་རྨི་ལམ། -
“སྐབས་དེར་ང་ཡང་བསྐྱར་ཅི་བྱ་གཏོལ་མེད་དུ་གྱུར་ནས་སྲང་ལམ་མྱུག་
ནས་བསྡད། ཐེངས་གང་མང་ཞིག་ལ་ངས་གྲོང་ཁྱེར་ནས་རང་དང་འཚམ་པའི་
ལས་གནས་གསར་བ་ཞིག་ཨེ་རྙེད་ལ་ཧུར་བརྩོན་བྱས། ཡིན་ནའང་ང་ལ་ཐ་ན་
མཐོ་འབྲིང་གི་མཐར་ཕྱིན་འཛིན་ཡིག་ཅིག་ཀྱང་མེད་པས་ཅི་ཞིག་བྱེད་ནུས་་་་་
སམ། ལན་རེར་ངས་སྔོན་ཆད་ལྟར་ཟ་ཁང་སོགས་སུ་ཞབས་ཞུ་མའི་ལས་ཀ་
གཉེར་མྱོང་ནའང་དུས་ཡུན་རིང་བོར་སྡོད་མ་ཐུབ། རྒྱུ་མཚན་ནི་སྦྱིན་བདག་
གིས་བུ་མོ་ལྡོམ་པོ་ཞིག་ཡིན་ན་ཡ་རབས་ཤིག་མེད་ཅེས་ལྐོག་ནས་བརྙས་བཅོས་་
བྱེད་པས་རེད།” མོས་དལ་ལྷོད་ལྷོད་ངང་དེ་ལྟར་བཤད་རྗེས། ཡང་བསྐྱར་མིག་
གིས་གནམ་མཐར་ཅེར་ནས་རེ་ཞིག་བསྡད་པ་དང་། དེ་ནས་ཡང་སྐད་གདངས་
ཅུང་འདར་བཞིན་དུ“ སྐབས་དེར་ངས་རང་ཉིད་ནི་མི་ལས་ངན་ཞིག་རེད་་་་་་
འདོད་བྱུང་། ངས་འདོད་པ་བཙལ་ཀྱང་མ་རྙེད། མི་འདོད་པ་མགོ་ལ་འབབ་
པའི་ལས་སྐལ་དྲན་པས་སེམས་ཁོ་ཐག་ཆད་སོང་ལ། འཚོ་བའི་རེ་འདོད་ཐམས་
ཅད་ཀྱང་འཇའ་བཞིན་ཡལ་སོང་། ལན་རེར་ངས་ཁ་སྒོ་སྐྱེ་འབྲས་རང་གི་དགྲ་
རུ་ལངས་སོང་བསམས་པ་དང་། ལན་རེར་སྤྱི་ཚོགས་འདིས་ང་ལ་ཅི་ཡང་ཐོབ་
ཏུ་མ་བཅུག་པར་འདོད། མཇུག་མཐར་ང་ངོ་མ་རེ་ཐག་གཏིང་ནས་ཆད་སོང་།
སྐབས་དེར་ངས་རང་དང་འདྲ་བའི་བུ་མོ་ལྡོམ་པོ་འགའ་རེ་ངོ་ཤེས་པས་ཁོ་ཚོའི་
ཁྲོད་དུ་ཞུགས། ང་དེ་དུས་ངོ་མ་ལོག་ལམ་དུ་ཞུགས་མྱོང་། ངས་རང་ཉིད་ཀྱི་
ལུས་གཟུགས་དང་རྣམ་ཤེས་ཚང་མ་བོར་ནས་དུས་ཡུན་རིང་བོ་ཞིག་འགོར།
ངས་རང་ཉིད་ལ་རིན་ཐང་ཅི་ཡང་མི་འདུག་སྙམ། རྒྱུ་མཚན་ནི་ང་ལ་འཇིག་
རྟེན་འདིར་ཞེན་ཆགས་དང་བློ་གཏད་བྱ་ཡུལ་གཅིག་ཀྱང་མེད་པ་རེད། དེ་བས་
140
བ



མཁས་པ་ས་ཡ་མ་ལ་ཡ་བ སྐྱོ་འཛུམ།
ངའི་སེམས་སུ་མྱུར་དུ་འཆི་ཐབས་ཤིག་བཙལ་དགོས་སྙམ་པའི་བསམ་བློ་ཡང་་་་
འཁོར་མྱོང་” ཟེར། མོས་དབུགས་ཐེངས་གཅིག་གིས་རང་གིས་རང་ལ་ཆིག་ལབ་
རྒྱག་པ་ལྟར་གོང་གསལ་སྐད་ཆ་དེ་དག་ཡོངས་སུ་བཤད་ཚར་སོང་། སྐྱོ་སྡུག་གི་
མིག་ཆུས་བརླན་པའི་ངག་ཚིག་དེ་དག་ལས། ངས་བུ་མོ་གཞུང་དྲང་ཞིག་གིས་
འཚོ་བར་བཅངས་པའི་ཕུགས་བསམ་དང་། བརྩེ་དུངས་ལ་མི་འདོད་ཆག་གྲུམ་
ཤོར་པའི་བརྒྱུད་རིམ་དང་། ཆག་གྲུམ་དེས་བསྐྱེད་པའི་སྐྱོ་སྡུག་གི་ན་ཟུག་དང་
འུ་ཐུག་པའི་སེམས་ཁམས་སོགས་ཀྱང་གསལ་བོར་ཤེས་བྱུང་། །
སྐབས་དེར་ངའི་ཡིད་མཚོའི་རླབས་ཕྲེང་ནི་མོའི་གཏམ་རྒྱུད་ཀྱི་དགའ་་་་
སྐྱོའི་འགྲོས་དང་བསྟུན་ནས་འཕྱོ་འགུལ་བྱེད་བཞིན་ཡོད་པས། སེམས་གསོ་ཡི་
ཁ་བརྡ་ཅི་ཞིག་བཤད་འདོད་ཀྱང་ངག་ལས་མ་ཁྲོལ་པར་ཁུ་སིམ་མེར་ལུས་སོང་།
སྒྲོལ་དཀར་སྐྱིད་ཀྱི་གཏམ་རྒྱུད་ཀྱང་ཕལ་ཆེར་དེ་ནས་ཡོངས་སུ་མཇུག་རྫོགས་་་
པ་འདྲ་བས། ངེད་གཉིས་ཀས་སྔར་གྱི་རི་ལམ་ཀྱག་ཀྱོག་དེ་དེད་ནས་མཉམ་དུ་
མར་རི་གཤམ་ལ་འབབ་མགོ་བརྩམས། སྐབས་དེར་ས་སྲོད་ཀྱི་ཉི་འོད་མོག་པོ་
ཞིག་སྤྲིན་པའི་བར་གསེང་བརྒྱུད་ནས་ཀྲོང་ངེར་འགྱིང་བའི་གྲོང་ཁྱེར་གྱི་ཁང་་་
རྩེག་མཐོན་པོའི་ངོས་ལ་གསེག་འཕྲོ་བྱས་འདུག་པས། ཨར་འདམ་གྱིས་གྲུབ་
པའི་ཁོར་ཡུག་སྲ་མཁྲེགས་ཅན་དེ་ལའང་གདུང་སེམས་ཀྱི་ཚོན་མདངས་དམར་་
པོ་ཞིག་གསར་དུ་བསྒོས་འདུག
གསུམ་པ།
ཉིན་འདི་འགར་ངས་སྒྲོལ་དཀར་སྐྱིད་ཡིད་ལ་དྲན་དུས་ཉིན་མོའི་ཟས་་་་་་
141



ཁ་སང་གི་རྨི་ལམ། -
བརྗེད་ཅིང་མཚན་མོའི་གཉིད་ཀྱང་ཆག་བཞིན་ཡོད། ཐེངས་སྔོན་མར་ང་མོ་
དང་ངོ་ཕྲད་པ་ནས་ད་ལྟའི་བར་ཟླ་གཅིག་ཙམ་འགོར་སོང་། གནས་སྐབས་
དེར་ང་ཐེ་ཚོམ་འབའ་ཞིག་གི་དབང་དུ་ཚུད་སོང་། ངས་རང་ཉིད་ད་དུང་ཡང་
མི་ལོ་ལྔའི་སྔོན་དང་འདྲ་བར་སྒྲོལ་དཀར་སྐྱིད་ལ་སེམས་གཏིང་ནས་དགའ་་་་
བཞིན་ཡོད་པ་གསལ་བོར་རྟོགས། ཡིན་ནའང་ངས་མོར་རང་སེམས་ཀྱི་ཚོར་བ་
ངོ་མ་དེ་བརྗོད་མི་ཕོད། དེའི་རྒྱུ་མཚན་ནི་ངས་མོར་གཞན་དབང་གིས་གནོད་
འཚེ་ཕོག་ནས་ད་ལྟའི་ཚད་འདི་འདྲ་ཞིག་ཏུ་ལྷུང་བར་གདུང་སེམས་སྐྱེས་་་་་་་
འདུག་ནའང་། སེམས་ཀྱི་གཏིང་རུམ་ཞིག་ནས་མོའི་འདས་དོན་སྐོར་ཞིག་ད་
དུང་ཡོངས་སུ་དང་ལེན་བྱེད་མི་ཐུབ། ཁ་གསལ་བོར་བཤད་ན་མོ་ཀུན་གྱིས་
དམོད་བཞིན་པའི“བྱ་མོ་ཞིག་ཏུ་གྱུར་མྱོང་བ་ནི་དོན་དངོས་ཡིན་པས་རེད། དེ་
བས་ལན་རེར་ང་ད་ལྟ་མོ་ལྟ་བུ་ཞིག་ལ་དགའ་དོན་ཅི་ཡོད་སྙམ་ནས་ཁ་ལོ་སྒྱུར་
དཀའ་བའི་རང་གི་སེམས་འདི་ལ་ཞེ་སྡང་སྐྱེས་པ་དང་། ལན་རེར་གཡང་རི་སྐུ་
ལོ་དང་རུ་གཙོ་ཝང་སོགས་སྒྲོལ་དཀར་སྐྱིད་གོམ་པ་རེ་རེ་བྱས་ནས་སྐྱོ་སྡུག་གི་་་
འདམ་རྫབ་ཏུ་འཕེན་མཁན་སྐྱེས་པ་ཐ་ཤལ་བ་དེ་དག་ལ་ཞེ་སྡང་ལངས་ཤིང་།
ཡང་ལན་རེར་གལ་ཏེ་ཡིད་སྐྱོ་བའི་གཏམ་རྒྱུད་དེ་དག་བཤད་མེད་ཚེ། ང་ལ་སྐྱོ་
སྡུག་དང་ཞེ་སྡང་འདི་འདྲ་ཡོད་མི་སྲིད་སྙམ་ནས་སྒྲོལ་དཀར་སྐྱིད་ལ་འཚིག་པ་་་
ཟ་བའི་སྐབས་ཀྱང་བྱུང་། གང་ལྟར་ལྷོ་རིའི་རྩེ་ལ་འགོས་པའི་ཉིན་མོ་དེའི་རྗེས་
ནས་བཟུང་། ང་སྒྲོལ་དཀར་སྐྱིད་བཙལ་དུ་སོང་མ་མྱོང་ལ། ཁ་པར་བརྒྱབ་ནས་
འབྲེལ་གཏུག་ཀྱང་མ་བྱས།
ཉིན་ཞིག་གི་ཞོགས་པར། ཁ་པར་གྱི་དྲིལ་བརྡ་སིང་ངེ་བ་ཞིག་གིས་ང་རྨི་
142



སྐྱོ་འཛུམ།
ལམ་གྱི་ཀློང་ནས་ཕྱིར་དྲངས། ངས་མྱུར་སྟབས་ཀྱིས་ལག་སྙོབ་ཅིག་བྱས་ཏེ་སྔས་
མགོའི་འགྲམ་གྱི་ཁ་པར་བླངས་ཏེ“ཝེ། སུ་ཡིན” ཅེས་དྲིས། །
“རྒྱ་མཚོ་ཡོད་དམ།” ཕ་རོལ་ནས་བུ་མོ་ཆ་མེད་ཅིག་གི་སྐད་གྲག་སོང་།
“ ང་ཡིན།”
བུ་མོ་ཆ་མེད་དེས“ སྒྲོལ་དཀར་སྐྱིད་ཀྱིས་ཁྱོད་ལ་དངོས་པོ་ཞིག་བཞག་་་་་་
འདུག ཡུད་ཙམ་ནས་ངས་སློབ་གྲྭའི་སྒོ་ཁར་བསྐྱལ་ཡོང་། ཁྱོད་ལེན་དུ་ཤོག་”
ཧྥེར།
ངས་ཅི་ཡིན་འདི་ཡིན་མ་ཤེས་པར་མྱུར་དུ“ཡ་ཡ། ཁྱོད་ཀྱིས་ཅུང་ཙམ་
སྒུགས་དང་། ང་མྱུར་དུ་ཡོང་ངེས”ཞེས་ལན་བཏབ་པ་ན། ཕ་རོལ་ནས་ཁ་པར་
རང་མལ་དུ་བཞག་པའི་སྒྲ་གྲག་སོང་།
མདང་དགོང་ཡང་སློབ་གྲོགས་འགས་ཆང་འཐུང་ཚོད་མ་ཟིན་པར་་་་་་་་
བསྐྱུགས་འདུག་པས། ཉལ་ཁང་ནང་སྣར་གཟན་པའི་སྐྱུར་དྲི་ཞིག་གིས་ཁྱབ་
འདུག སྐྱུར་དྲི་ཁ་བོ་དེས་ང་ནི་གཙང་སྦྲ་མི་ལེགས་པའི་ཉལ་ཁང་འདི་དང་།
ཉལ་ཁང་འདིའི་ནང་གི་གོ་རིམ་མེད་པའི་འཚོ་བ་ལ་ཡི་ཆད་པའི་ཚོར་སྣང་དྲག་
པོ་ཞིག་སྐྱེས་བྱུང་། དེར་བདག་གིས་མིག་ཟུང་ཕུར་ཕུར་བྱེད་བཞིན་འགྲེ་ལོག་
ཅིག་བརྒྱབ་ནས་ཡར་ལངས་ཤིང་། སུན་སྣང་དང་བཅས་ཉལ་ཁང་ལ་གད་དར་
སྟབས་བདེ་ཞིག་བྱས་པ་དང༌། ཉེ་འགྲམ་གྱི་གཙང་ཁྲུས་ཁང་ནས་ངོ་འཁྲུད་ཁ་
བཤལ་གྱི་འགྲོ་རིམ་སྟབས་བདེ་ཞིག་བསྒྲུབས་རྗེས། རྒྱུག་མ་འདུར་གྱིས་སློབ་
གྲྭའི་སྒོ་ཆེན་ཕྱོགས་སུ་སོང་། སྒོ་ཁར་བསླེབས་དུས་ཡར་སྔོན་གཡང་འཁོར་ནང་
མ་ཁང་ནས་མཐོང་མྱོང་བའི་སྒྲོལ་དཀར་སྐྱིད་ཀྱི་གྲོགས་མོ་དེ་གཉིས་ཀྱིས་གླུ་་་་
143



ཁ་སང་གི་རྨི་ལམ། -
གཏོང་རླངས་འཁོར་དམར་པོ་ཞིག་གི་གམ་དུ་ང་ལ་བསྒུགས་འདུག མོ་གཉིས་
ཀས་རྒྱང་རིང་ནས་ང་མཐོང་འཕྲལ་ཐད་ཀར་ཚུར་ཡོང་ནས་འཚམས་འདྲི་ཙམ་
ཡང་མི་བྱེད་པར་རླངས་འཁོར་གྱི་མཇུག་གི་སྒམ་ལས་ཤོག་སྒམ་གཉིས་བླངས་་་
སོང་།
“འདི་ཅི་ཡིན་ནམ།” ངས་ཧ་མ་གོ་བར་དེ་ལྟར་དྲིས།
“ དཔེ་ཆ་རེད། སྒྲོལ་དཀར་སྐྱིད་ཀྱིས་ཁྱོད་ལ་བཞག་པ་ཡིན།” སྐད་ཆར་
ཉན་ན་མོ་ཕལ་ཆེར་ས་ཆ་གཞན་ཞིག་ཏུ་བུད་སོང་བ་ཁོ་ཐག་རེད།
“འོ་ན་མོ་གང་ལ་བུད་སོང་ངམ།” ང་ལ་ཅི་ཡིན་འདི་ཡིན་ཆ་མི་འཚལ་
བའི་བྲེལ་ཚུབ་ཅིག་ལངས་ནས་དེ་སྐད་དྲིས། །
“འདི་ན་ཡི་གེ་ཞིག་ཀྱང་འདུག དེའི་སྟེང་དུ་གསལ་བོར་བཤད་ཡོད་ཚོད་
རེད།” བུ་མོ་སྟོད་ལྭ་ནག་པོ་གྱོན་པ་དེས་དེ་ལྟར་ཟེར་བཞིན་ལག་གི་འཁུར་
ཁུག་དམར་པོ་ལས་ཡིག་ཤུབས་མདོག་སེར་སྐྱ་ཅན་ཞིག་ང་ལ་སྤྲད་སོང་།
སྐབས་དེར་ངས་ཡང་སྙིང་དོན་དག་ཅི་བྱུང་གི་གཏམ་ཞིབ་མོར་འདྲི་་་་་་
འདོད་ནའང་། སྒོ་ཆེན་ལས་ང་ཚོ་འཛིན་གྲྭ་གཅིག་པའི་སློབ་གྲོགས་འགའ་ཕྱིར་
ཐོན་པ་དང་། ཁོ་ཚོས་བདག་གིས་ཆ་ལུགས་ཡ་མ་ཟུང་ཅན་གྱི་སྨན་ཤར་གཉིས་
ལ་ཁ་བརྡ་བྱེད་པ་མཐོང་བས། མིག་མདངས་ཡ་མཚན་ཅན་ཞིག་གིས་ང་ཚོར་
ལྟ་བཞིན་འདུག དེར་བུ་མོ་དེ་གཉིས་ཀྱིས་ཀྱང་ང་དོགས་བདེ་བཞིན་མེད་པ་
མཐོང་འཕྲལ་འགྲམ་གྱི་སློབ་གྲོགས་ཚོར་སྡང་མིག་ཅིག་བགྲད་དེ་གྱིས་མཚམས་་
ཞུས་རྗེས་རླངས་འཁོར་དུ་བསྡད་ནས་ཕྱིར་བུད་སོང་། མོ་གཉིས་སོང་ཤུལ་དུ།
སློབ་གྲོགས་ཚོ་བདག་གི་དྲུང་དུ་འུར་སྒྲ་ཉིལ་ལེར་རུབ་ཡོང་སྟེ་ཅི་ཡིན་གང་ཡིན་
144



སྐྱོ་འཛུམ།
གྱི་གཏམ་མང་བོ་དྲིས་བྱུང་མོད། སྐབས་དེར་ངའི་སེམས་སུ་སྒྲོལ་དཀར་སྐྱིད་ལ་
དོན་དག་ཅི་བྱུང་བ་ཤེས་འདོད་ཆེ་བས། ཁོ་ཚོར་རེ་རེ་བཞིན་ལན་མ་བཏབ་
པར་དངོས་ཟོག་རྣམས་ཁྱེར་ནས་ཕྱིར་ཉལ་ཁང་དུ་ཡོང་སྟེ་རང་གཅིག་པུས་་་་་་
འཕྲིན་ཡིག་དེར་བལྟས།
༄༅། །གྲོགས་རྒྱ་མཚོ་ལགས། །
ཁྱེད་བདེ་མོ་ཡིན་ནམ།
ང་འགྲོ་ཁར་ཁྱེད་ལ་བརྡ་ཞིག་ཀྱང་རྒྱག་མ་ཐུབ་པར་ཁོང་ཁྲོ་མི་ལང་བར་ཞུ། ཐེངས་
སྔོན་མར་ངས་ཁྱོད་ལ་རང་གི་འཚོ་བའི་ཁྲོད་ཀྱི་སྐྱོ་སྡུག་གི་གཏམ་རྒྱུད་རྣམས་ཞིབ་མོར་་་་་
བཤད་པར་དགོངས་འགལ་མེད་པ་ཞུ། ཉེ་ཆར་འཕྲིན་གསར་ཞིག་ཡོད་པ་ནི་གཡང་རི་སྐུ་
ལོས་ངའི་རྗེས་སུ་ཆུང་མ་ཞིག་བླངས་པ་དེར་གཅར་རྡུང་བྱས་ནས་ལྔ་ལམ་དུ་བཏང་བས།
ཁོ་ད་ལྟ་བཙོན་ཁང་དུ་ཚུད་འདུག་ཟེར། སྤྱི་བདེ་མི་སྣས་རྩད་ཞིབ་བྱས་པ་བརྒྱུད་ཁོ་ནི་
སྤྲུལ་སྐུ་རྫུན་མ་ཞིག་ཡིན་པ་ད་ལྟ་ངའི་ཡུལ་ཕྱོགས་ཀྱི་མི་རྣམས་ཀྱིས་གསལ་བོར་ཤེས་་་་་་་་་
འདུག འོ། ད་དེ་ཚོ་ཕར་གཡུགས་ཞོག ངས་ལན་གྲངས་དུ་མར་རང་གི་ལོ་རྒྱུས་ཁྱོད་ལ་
འདི་ལྟར་སྦ་གསང་མེད་པར་བཤད་དོན་ནི། ཁྱོད་ལ་སྡུག་ཡུས་བགྲངས་ནས་གདུང་སེམས་
འཐོབ་འདོད་པ་མ་ཡིན་ལ། ངའི་སྐྱོ་གར་ལྟ་བུའི་ཀྱག་ཀྱོག་གི་མི་ཚེ་བརྒྱུད་རིམ་འདི་གཞན་
ལ་ངོམ་སོ་བྱ་རྒྱུ་ཡོད་སྙམ་པ་ནི་དེ་བས་ཀྱང་མིན། དྲང་མོར་བཤད་ན་ལོ་འདི་འགར་ངས་
ཁྱོད་ཀྱིས་བྲིས་པའི་སྒྲུང་གཏམ་རེ་གཉིས་ལ་བལྟས་མྱོང་བས། རབ་ཡིན་ན་ཁྱོད་ཀྱིས་ལས་
ངན་མ་ངའི་གཏམ་རྒྱུད་རྣམས་ཀྱང་སྒྲུང་གཏམ་དུ་བྲིས་ཏེ། ང་དང་འདྲ་བའི་བུ་མོ་ལྡོམ་པོ་
དག་གི་སྐྱོ་སྡུག་གི་ལས་དབང་དག་ཀློག་པ་པོར་ཤེས་སུ་འཇུག་འདོད་པ་རང་ཡིན། ནམ་
རྒྱུན་མི་ཚང་མས་ང་ཚོ་ལྟ་བུའི་བུད་མེད་རྣམས་ལ་ཐ་ཤལ་གྱི་འཆལ་མོ་ཞེས་དམོད་བཞིན་་་་
ཡོད་ནའང་། གལ་ཏེ་ཁོ་ཚོས་ནམ་ཡང་གོང་དུ་བཀུར་བཞིན་པའི་ཐོབ་ཐང་ཅན་གྱི་སྐྱེས་པ་
ཐ་ཤལ་ཅན་སྐོར་ཞིག་མེད་ན། ང་ཚོ་ཐ་ཤུལ་གྱི་འཆལ་མོ་ཚོའང་ཡོད་ག་ལ་སྲིད། སྤྱིར་
145



ཁ་སང་གི་རྨི་ལམ།
བདག་གིས་ཁྱོད་ལ་བཤད་པའི་གཏམ་རྒྱུད་ངོ་མ་དེར་རིན་ཐང་ཆེན་པོ་མེད་ཀྱང་། རང་
དང་ལས་དབང་འདྲ་བའི་བོད་ཀྱི་བུ་མོ་ལས་ངན་དག་ལ་དཔེ་སྟོན་ཙམ་དུ་འགྱུར་ཨེ་ཐུབ་་་
བསམས་པའོ། །ཡང་གཅིག་བཤད་ན་ངའི་གཏམ་རྒྱུད་ནི་ང་ཁོ་ནའི་གཏམ་རྒྱུད་མིན་པར།
འཚོ་བའི་རང་དབང་གི་ཆེད་དུ་ཚེར་མའི་ལམ་ན་གོག་ནུར་བྱེད་བཞིན་པའི་བུ་མོ་ཉམ་ཆུང་
སྐོར་ཞིག་གི་མི་ཚེའི་བཤུལ་ལམ་ཡིན། ད་ལྟ་ངས་རང་སེམས་ཀྱི་གསང་བ་ཐམས་ཅད་ཕྱིར་
ཕྱུང་ནས་སྐྱོ་སྡུག་གི་ལས་སྐལ་ལ་ཐད་ཀར་གདོང་གཏད་རྒྱུའི་དམ་བཅའ་བཞག་ཡོད། །
དེའི་ཐད་དུ་ངས་རང་སེམས་ནས་གྲ་སྒྲིག་ཡུན་རིང་བྱས་པ་ཡིན། གལ་ཏེ་ཁྱོད་ཀྱིས་འུ་ཅག་
གི་མཛའ་བརྩེ་བརྗེད་མེད་ན། ངའི་ཞུ་བ་འདི་ཅིས་ཀྱང་དང་དུ་ལེན་རོགས།
ད་ཐེངས་ངས་ཁྱོད་ལ་དགའ་འོས་པའི་གཏམ་བཟང་ཞིག་ཀྱང་བཤད་ཆོག ལོ་འདི་
འགའི་རིང་ལ། བདག་གིས་སྤྱི་ཚོགས་འདིའི་མུན་ནག་གི་གྲུ་ག་ཞིག་ཏུ་འཚོ་ཐབས་བྱེད་
བཞིན་དཔེ་ཆ་འགའ་རེ་ཉོས་ནས་སློབ་སྦྱོང་བྱེད་མཚམས་བཞག་མ་མྱོང་། ཁྱད་པར་
དབྱིན་སྐད་དང་དབྱིན་ཡིག་ལ་སྦྱངས་པ་འོས་འཚམ་ཞིག་བྱས་ཡོད་དེ། མདོར་ན་མཐར་
ཐུག་གི་དམིགས་ཡུལ་ནི་རང་གི་ཉམ་ཐག་པའི་ལས་སྐལ་ལ་བསྒྱུར་བཀོད་བྱེད་འདོད་པ་དེ་་
ཡིན། ཉེ་ལམ་སྟབས་ལེགས་ནས་འདོད་པ་དོན་ཐོག་ཏུ་བུད་སོང་། གསལ་བོར་བཤད་ན་
ན་ནིང་ལོ་མཇུག་ཏུ་ང་ཆོང་སི་ཟེར་བའི་ཨ་མེ་རི་ཁའི་ཕོ་གསར་ཞིག་དང་ཕྲད། ཁོ་ནི་ཀྲུང་
གོར་རྒྱ་ཡིག་སྦྱང་དུ་ཡོང་བ་རེད། ངེད་གཉིས་ངོ་ཤེས་ནས་ལབ་གླེང་བྱས་པ་བརྒྱུད་ཁོ་ང་
ལ་ཤིན་ཏུ་དགའ་ཟེར། ཁོས་ངའི་སྔོན་ཆད་ཀྱི་ཡིད་མི་སྐྱིད་པའི་དོན་དག་ཐམས་ཅད་དང་
ལེན་བྱེད་ཐུབ་པར་མ་ཟད། ང་ལ་སེམས་གཏིང་ནས་བརྩི་བཀུར་བྱེད་པ་ཞིག་ཀྱང་རེད།
ཁོས་ད་དུང་ང་ཕྱི་གླིང་དུ་འཁྲིད་རྒྱུ་ཡིན་ཅེས་ཡང་ཡང་བཤད་མྱོང་། དོན་ལ་ང་ཡང་ཁོ་
དང་མཉམ་དུ་ཕྱི་གླིང་ལ་འགྲོ་འདོད་ཆེན་པོ་འདུག དེ་ནི་ང་ཁོ་ཚོའི་འབྱོར་ཕྱུག་ལ་ཧམ་
སེམས་སྐྱེས་པ་མ་ཡིན་པར། ནུབ་གླིང་པ་ཚོའི་དཀྱེལ་ཡངས་པའི་རིག་གནས་ཁོར་ཡུག་
དེར་དགའ་བས་ཡིན། ཆོང་སི་ལགས་ཀྱིས་ང་ལ་མཐོང་ཆུང་མི་བྱེད་པའི་རྣམ་འགྱུར་ལས།
ངས་རང་ཉིད་ཡང་བསྐྱར་སྡུག་བསྔལ་གྱི་འདམ་རྫབ་ལས་ཡར་འགྲེང་ཐུབ་པའི་ཡིད་ཆེས་་་་
146



སྐྱོ་འཛུམ།
རྙེད་སོང་། མ་གཞིར་ཁོང་སི་ལགས་ཀྱིས་ང་ལ་རོགས་རམ་བྱས་ནས་ཐད་ཀར་ཨ་རི་རྒྱལ་
ཁབ་ལ་འཁྲིད་ཆོག་ཟེར་མོད། ངས་འདས་ཟིན་པའི་ཀྱག་ཀྱོག་གི་མི་ཚེའི་ལམ་བུ་བརྒྱུད་
ནས། མི་ཞིག་ཡིན་ཕྱིན་ནམ་ཡང་རང་སྟོབས་ལ་བརྟེན་དགོས་པའི་གནས་ལུགས་རྟོགས་
ཡོད་པས་ཁས་ལེན་མ་བྱས། དེ་བས་ང་ཐོག་མར་ཁོ་དང་འགྲོགས་ནས་པེ་ཅིན་ལ་སོང་སྟེ་
ལོ་གཅིག་རིང་དབྱིན་ཡིག་ཟབ་སྦྱོང་བྱེད་པ་དང་། དེ་ནས་ཚད་ལྡན་གྱི་རྒྱལ་སྤྱིའི་ཡིག་
རྒྱུགས་ལ་ཞུགས་ཏེ་རང་སྟེང་ནས་ཕྱི་རྒྱལ་ལ་སློབ་སྦྱོང་དུ་འགྲོ་བའི་གོ་སྐབས་བརྩོན་ལེན་བྱ་
རྒྱ་མཚོ་ལགས། ངེད་གཉིས་མཛའ་གཅུགས་ཀྱི་གྲོགས་པོ་རྣམ་དག་ཅིག་ཡིན་པའི་ཆ་
ནས། ཁྱེད་ཀྱིས་ངའི་འཚོ་བ་གསར་བར་སྨོན་ལམ་ཡག་པོ་ཞིག་འདེབས་རོགས། གཞན་
ཡང་འདི་ན་དཔེ་ཆ་འགའ་ཡོད་པ་ནི། ངའི་ལོ་འདི་དག་རིང་གི་བསམ་བློའི་རྒྱབ་རྟེན་ཉག་
ཅིག་ཡིན་མོད། ད་ཐེངས་ཐག་རིང་ལ་འཁྱེར་སྟབས་མི་བདེ་བས། ཁྱོད་ལ་དྲན་རྟེན་དུ་
བཞག་པ་ཡིན། ཅིས་ཀྱང་ལེན་རོགས་གནོངས། །
ཞེས་གྲོགས་མོ་སྒྲོལ་དཀར་སྐྱིད་ཀྱིས་སྤྱི་ལོ་2005ལོའི་ཟླ6པའི་ཚེས་15 ཉིན།
ཁོ་བོས་འཕྲིན་ཡིག་ལ་བལྟས་རྗེས་རང་ཉིད་རང་གི་མིག་ལའང་ཡིད་མི་་་་
ཆེས་པ་ལྟར་ཡུན་རིང་ཞིག་ལ་ཁ་གདངས་ནས་འདུག་དགོས་བྱུང་། དེ་ནས་
སེམས་སུ་ད་དུང་ཤོག་སྒམ་གཉིས་ཡོད་པ་དྲན་ཏེ་མྱུར་དུ་ཁ་ཕྱེ་བ་ན། ཨ་ཙི། བློ་
ཡུལ་ལས་འགོངས་པ་ཞིག་ལ་ཤོག་སྒམ་གཉིས་ཀྱི་ནང་དུ་རྒྱ་བོད་དབྱིན་གསུམ་་་
གྱི་དཔེ་ཆ་སྣ་ཚོགས་གྲལ་འགྲིག་པའི་སྒོ་ནས་བསྟར་ཡོད་ལ། དེ་ལས་ཕལ་མོ་ཆེ་
ནི་འཛམ་གླིང་རྩོམ་རིག་བརྩམས་ཆོས་གྲགས་ཅན་དང༌། སློབ་ཆེན་གྱི་བོད་ཡིག་
སློབ་དེབ་སོགས་རིག་གནས་གཏིང་ཚད་ཅུང་ཟབ་པའི་དཔེ་ཆ་ཏག་ཏག་རེད།
དཔེ་དེབ་སྐོར་ཞིག་བདག་གིས་སྔོན་ཆད་མཐོང་ཡང་མ་མྱོང་བ་སྟེ། ཁྱད་པར་
ནུབ་གླིང་མོ་དབང་རིང་ལུགས་ཀྱི་གྲུབ་མཐའི་སྲོལ་འབྱེད་མཁན་ལྕམ་ཞི་མེ་་་་
147



A
wwwYork
.
...༌,
name
,!!
!
ཁ་སང་གི་རྨི་ལམ། -
ནཱ :རྡེ -པའོ་ཧྥུ་ཝ(Sirmone de Beauvoir Zug • •iE4%E)ལགས་
ཀྱིས་མཛད་པའི《རྟགས་གཉིས་པ》ཞེས་པའི་བརྩམས་ཆོས་གྲགས་ཅན་དཔེ་ཆ་་
སྟོད་སྨད་གཉིས་ཅན་ཞིག་འདུག་ལ། དཔེ་ཆའི་ཕྱི་ཤུན་རྙིང་རལ་ཏུ་གྱུར་ཡོད་
པ་ལས། མོས་དེ་ལ་ཡང་ཡང་བལྟས་མྱོང་བ་ཤེས་ཐུབ། སྐབས་དེར་བདག་གིས་
ད་གཟོད་ཐེངས་སྔོན་མར་སྒྲོལ་དཀར་སྐྱིད་དང་ལབ་གླེང་བྱེད་དུས་མོས་སྤྱི་་་་་
ཚོགས་གནད་དོན་མང་བོ་ཞིག་དང་། ཁྱད་པར་དུ་བུད་མེད་ཀྱི་ལས་སྐལ་སྐོར་
ལ་གཞུང་ལུགས་ཀྱི་ཚད་མཐོ་ས་ཞིག་ནས་བསམ་གཞིག་གཏིང་ཟབ་བྱེད་ཐུབ་་་་
པའི་རྒྱུ་རྐྱེན་ཡང་ཤེས་སོང་། དེ་བས་ཐེངས་སྔོན་མར་ངས་ཤེས་བྱ་རིག་གནས་
ཐད་ད་ལྟ་སྒྲོལ་དཀར་སྐྱིད་དང་ཐུན་མོང་གི་ཁ་བརྡ་ཡོད་མི་སྲིད་སྙམ་པའི་་་་་
བསམ་ཚུལ་བཟུང་བར་ངོ་གནོང་བར་མ་ཟད། མོས་དཀའ་བ་བརྒྱ་ཕྲག་ཁྱད་དུ་
བསད་ནས་རང་གི་ལས་སྐལ་སྒྱུར་བའི་སྙིང་སྟོབས་བརྟན་པོ་དེ་ལ་སེམས་་་་་་་་
གཏིང་ནས་ཧ་ལས་སོང་། དོན་དུ་ད་ལྟ་ང་ལ་མོར་མཐོང་ཆུང་བྱེད་པའི་ཐོབ་
ཐང་ཞིག་གང་ན་ཡོད། གལ་ཏེ་མི་གཞན་ཞིག་གིས་འདས་པའི་དུས་སུ་ང་ཚོ་
ལས་དཀའ་སྡུག་མང་བོ་བརྒྱུད་མྱོང་བ་དང་། མ་འོངས་པར་ཡང་ང་ཚོ་ལས་
དཀའ་སྡུག་མང་བོ་མྱོང་ངེས་པར་གཞིགས་ནས། རང་བཞིན་གྱིས་མི་དེ་ལ་
མཐོང་ཆུང་བྱེད་པའི་ཐོབ་ཐང་ཡོད་སྙམ་ན། དེ་ནི་ངོ་མ་གླེན་རྟགས་འབའ་
ཞིག་ཏུ་གྱུར་ཡོད་པ་མ་ཡིན་ནམ། ང་ལ་ད་ལྟ་མོ་དང་བསྡུར་ན་སློབ་ཆེན་སློབ་
མ་ཞེས་པའི་མིང་ཆེ་ཡང་དོན་གྱིས་སྟོངས་པའི་ཆོ་ལོ་དེ་ལས་ཅི་ཞིག་སྟོན་རྒྱུ་་་་་
ཡོད། དེ་བས་ངས་ལན་རེར་རང་ཉིད་མི་ལོ་འགའི་རིང་སློབ་གྲྭ་ཆེན་མོར་
འགྲིམས་ཀྱང་། སྒྲོལ་དཀར་སྐྱིད་དང་བསྡུར་ན་ད་དུང་འཚོ་བའི་གནས་ལུགས་
148



སྐྱོ་འཛུམ།
ཟབ་མོ་ཅི་ཡང་རྟོགས་མི་འདུག་སྙམ་པ་དང༌། ཡང་ལན་རེར་རང་ཉིད་སེམས་
གཏིང་ནས་སྒྲོལ་དཀར་སྐྱིད་ལ་དགའ་ནའང་། ཕྱི་གླིང་པ་ཆོང་སི་དང་འདྲ་
བར་མོའི་མཛེས་སྡུག་ཁོ་ན་ལས་སྐྱོ་གདུང་དང་ལེན་བྱེད་མ་ཐུབ་སྙམ། ད་ལྟ་
ཞིབ་འདང་རེ་བརྒྱབ་ན། ངས་ཐོག་མཐའ་བར་གསུམ་དུ་མོ་ནི་མཛེས་སྡུག་ལྡན་
པའི་མེ་ཏོག་ལྟ་བུ་ཞིག་ལ་ངོས་བཟུང་ནས་བདག་འཛིན་གྱི་ཆགས་སེམས་སྐྱེས་་་
པ་ཙམ་ལས། རང་ཉིད་དང་འདྲ་བའི་དགའ་སྐྱོ་ཆགས་སྡང་ཅན་གྱི་མི་ངོ་མ་
ཞིག་གི་ཚད་ནས་རྒྱུས་ལོན་ཡང་དག་ཅིག་བྱེད་ཐུབ་མི་འདུག དེ་ལྟར་ནམ་ཞིག་
མཛེས་སྡུག་དྭངས་གཙང་གི་མེ་ཏོག་དེ་ལ་གཞན་དབང་གི་དྲི་ནག་གོས་ཚེ།
ངའི་གུ་དོག་པའི་ཡིད་ཀྱི་ལྡུམ་ར་འདི་རུ་མེ་ཏོག་དེའི་མཛེས་སྡུག་ཡང་བསྐྱར་་་་་
བཞད་དུ་འཇུག་པའི་བརྩེ་དུངས་ཀྱི་འཚོ་བཅུད་མ་འདང་བ་རེད། དེ་བས་ད་
ལྟ་ང་ལ་ཁུ་སིམ་མེར་འགྱོད་གདུང་གི་ན་ཟུག་རུམ་ལ་བཅུག་ནས། རང་གི་་་་་
ལག་ནས་ཤོར་པའི་མེ་ཏོག་དེ་སྔར་ལས་མཚར་སྡུག་ལྡན་པའི་ངང་བཞད་ཐུབ་་་
པར་སྨོན་ལམ་འདེབས་པའི་སྐལ་བ་ལས་ཅི་ཞིག་ལྷག་ཡོད་ཨང་། ཁོ་བོས་དེ་
ལྟར་བསམ་གཞིག་ཉིན་གང་བོར་བཏང་བས་སེམས་པ་སྟོང་ལྷང་ལྷང་གི་སྣང་་་
བས་ཁྱབ།
ཉིན་འགའི་རྗེས་སུ་ང་ཚོ་སློབ་མཐར་ཕྱིན་དགོས་པས། ད་ལྟ་འབྲེལ་ཡོད་
ཀྱི་མཐར་ཕྱིན་ཡིག་རྒྱུགས་མཐའ་དག་ཀྱང་བླངས་ཟིན། དེ་བས་ང་ཚོ་མཐར་
ཕྱིན་སློབ་མ་ཚོའི་ལས་ཀ་ཉག་ཅིག་ནི་སྐོར་དང་སྐོར་བྱས་ནས་ཆང་འཐུང་རྒྱུ་དེ་
རེད། དུས་ནམ་ཞིག་ནས་མགོ་ཚུགས་པ་མི་ཤེས་ཀྱང་། ཆང་བག་མེད་དུ་འཐུང་
བ་ནི་མཐར་ཕྱིན་སློབ་མ་ཚོ་སོ་སོར་གྱེས་ཁའི་མེད་དུ་མི་རུང་བའི་བྱེད་སྒོ་ཞིག་་་་
149



XIASAAROP PROMO
WORVEYWOWYWOOVINARIM
A RYL
ཁ་སང་གི་རྨི་ལམ།
ཏུ་གྱུར་འདུག་སྟེ། ཁྱད་པར་བོད་ཀྱི་སློབ་མ་ཞིག་ཡིན་ཕྱིན་དུས་སྐབས་འདི་
འདྲར་བསླེབས་དུས་མགོ་ཐོགས་ཐོགས་གཉིས་ཀས་ཆང་འཐུང་ངེས་ལ། སུས་
ཀྱང་ད་ལྟའི་བར་འདི་ནི་ལུགས་སྲོལ་བཟང་བོ་ཞིག་ཡིན་མིན་ལ་ཐེ་ཚོམ་ཅུང་་་་་
ཙམ་ཡང་སྐྱེས་མ་མྱོང་ཚོད་རེད། དེ་བས་དོ་དགོང་ཡང་ཉིན་འགའི་སྔོན་དང་
འདྲ་བར་སློབ་གྲོགས་སྐོར་ཞིག་ཁ་གཏད་ཀྱི་ཉལ་ཁང་དུ་འཛུལ་ནས་ཆང་་་་་་
འཐུང་བཞིན་འདུག བདག་གི་སེམས་ཁམས་ཀྱང་དེ་འདྲ་མི་སྐྱིད་པས་འཛེམ་
བག་མེད་པར་ཁོ་ཚོའི་གྲས་སུ་འཚངས་ཏེ་ཆང་འཐུངས་པ་ཡིན།
“ཡ་ཡ། ཤོག་ཤོག ཆང་འཐུང་། ཆང་འཐུང་། བོད་ཀྱི་སློབ་ཆེན་སློབ་མ་
ཚོར་ཆང་འཐུང་རྒྱུ་ལས་དོན་གཞན་བསྒྲུབ་རྒྱུ་མེད།” སྙན་ངག་རེ་འགའ་བྲིས་
མྱོང་བའི་སློབ་གྲོགས་ཤིག་གིས་དངོས་ཡོད་སྤྱི་ཚོགས་ལ་ཡི་མི་རང་བའི་ཉམས་་་
ཀྱིས་དེ་སྐད་ཟེར།
“རེད་ཡ། ང་ཚོ་བོད་ཡིག་སྦྱོང་མཁན་ཚོས་ལས་ཀ་ཅི་ཞིག་བསྒྲུབ་དགོས་
སམ།” སེམས་ཁུར་བྱེད་རྒྱུར་དགའ་བའི་སློབ་གྲོགས་ཤིག་གིས་དེ་ལྟར་ཟེར།
“སྨྲེ་སྔགས་བཏོན་པས་ཅི་ཕན། ཕྱིར་རྩྭ་ཐང་དུ་ལོག་ནས་དགེ་རྒན་བྱས་
ན་དེ་རེད། སློབ་གྲོགས་གཞན་ཞིག་གིས་ལན་གྱི་ཚུལ་དུ་དེ་ལྟར་སྨྲས་སོང་།
“སྡེ། དགེ་རྒན། དགེ་རྒན། ཁྱི་སྐྱག་གི་དགེ་རྒན། དགེ་རྒན་ཚོས་སློབ་མ་
བསྐྱངས། སློབ་མ་བསྐྱངས་ནས་དགེ་རྒན་བྱས། དགེ་རྒན་བྱས་རྗེས་ཡང་སློབ་
མ་བསྐྱངས། ང་ཚོའི་བོད་ཡིག་སློབ་གསོ་འདི་ཟོ་ཆུན་འཁོར་ལོ་བཞིན་ཡང་སྐོར་
བསྐྱར་སྐོར་རྐྱང་བ་ཞིག་ལས་འདའ་མི་འདུག་” སྤོབས་པ་ཆེ་ཞིང་གང་དྲན་ཁ་
ནས་བཤད་ཕོད་པའི་སློབ་གྲོགས་ཤིག་གིས་ཁོང་ཁྲོ་དང་བཅས་དེ་སྐད་ཟེར།
150



t
，
，
，
སྐྱོ་འཛུམ།
“རེད་ཡ། འདིའི་མིང་ལ་ད་གཟོད་འཇིག་རྟེན་འཁོར་བ་ཟེར་བ་ཡིན། མུ་
མཐུད་དུ་འཁོར་དགོས་པ་རེད། འཁོར་བ་སྡུག་བསྔལ་གྱི་རྒྱ་མཚོ་ཡིན་ཅེས་རྒྱུན་
དུ་སློབ་སྟོན་གནང་མཁན་བདག་ཅག་གི་སློབ་དཔོན་ཆེན་མོ་ཚོས་གནས་ལུགས་
དེ་སྔ་མོ་ནས་རྟོགས་ཡོད་པས། རང་གི་བུ་ཕྲུག་ལ་ཆུང་དུས་ནས་རྒྱ་ཡིག་རྒྱ་སྐད་
ཁོ་ན་བསླབས་ཏེ། བོད་ཡིག་གི་འཁོར་བ་འདི་ལས་བསྒྲལ་འདོད་པ་མ་ཡིན་
ནམ།” ཀུ་རེ་རྩེ་རྒྱུར་དགའ་བའི་སློབ་གྲོགས་ཁ་བདེ་ཞིག་གིས་དེ་སྐད་ཟེར། །
“ཨ་ཙི། ཁྱོད་ཀྱི་སྐད་ཆ་དེ་ངོ་མ་བདེན་པར་འདུག འདི་ལྟར་སོང་ན་
འཁོར་བའི་འདམ་དུ་ལྷུང་བའི་ཞིང་འབྲོག་མང་ཚོགས་ཀྱི་བུ་ཕྲུག་ཚོས་ཅི་་་་་་
བྱའམ། ད་ངོ་མ་ཚར་ཐལ། འཇིག་རྟེན་འདིར་སྙིང་བོ་ཅི་ཡང་མི་འདུག་
ངའི་གམ་གྱི་སློབ་གྲོགས་དེས་དེ་སྐད་ཟེར། །
ད་ནི་སྡུག་སྨྲེ་འདོན་པའི་སྐལ་བ་དེ་རང་ཤུགས་ཀྱིས་ངའི་མགོ་ཐོག་ཏུ་་་་་
བསླེབས་པས། ཚང་མས་མ་བགྲོས་གཅིག་མཐུན་ངང་ང་ལ་བལྟས་བྱུང༌། །
སྐབས་དེར་ངའི་ཡིད་ལ་དཔེ་ཆ་གང་ཞིག་ལས་བལྟས་པ་བརྗེད་ཟིན་པའི་་་་་་
གཏམ་རྒྱུད་ཅིག་དྲན་བྱུང་། དེ་ནི་འཛམ་གླིང་འཁྲུག་ཆེན་གཉིས་པའི་སྐབས་སུ།
ཨ་རིའི་དམག་དཔོན་ཞིག་གིས་འགྱིང་ཉམས་དང་བཅས་རྒྱལ་ཁ་ཐོབ་པའི་་་་་
དམག་དཔུང་ཁྲིད་ཅིང་། མེ་སྒྱོགས་ཀྱིས་ཐལ་བའི་རྡུལ་དུ་བརླགས་ཟིན་པའི་
འཇར་མན་པའི་རྒྱལ་ས་པོ་ལིན་གྱི་སྲང་ལམ་དུ་འགྲོ་བཞིན་ཡོད། གློ་བུར་ཁོས་
ཁང་ཆག་བཤིག་རོ་ཞིག་གི་སྒེའུ་ཁུང་ཁར། ཁྱིམ་འཛིན་བུད་མེད་ཅིག་གིས་ནམ་
རྒྱུན་ལྟར་མེ་ཏོག་གི་རྫ་བུམ་ནང་ཆུ་སྟོར་བཞིན་ཡོད་པ་མཐོང་། བུད་མེད་དེའི་
གདོང་ལ་ད་དུང་འཛུམ་མདངས་མངོན་འདུག ཨ་རིའི་དམག་དཔོན་དེས་
151



ཁ་སང་གི་རྨི་ལམ།
མིག་མདུན་གྱི་སྣང་ཚུལ་དག་མཐོང་ནས་ཧ་ལས་པར་གྱུར། ཁོས་ཁྱིམ་གཞིས་
དགྲ་ཡིས་བརླགས་ཀྱང་གདོང་གི་འཛུམ་མདངས་བོར་མེད་པའི་བུད་མེད་དེ་་་་
ལས། རླབས་ཆེ་བའི་འཇར་མན་མི་རིགས་གང་མྱུར་སྒོས་བསྐྱར་དར་འོང་ངེས་
པ་གསལ་བོར་མཐོང་སོང་ཟེར། ངས་དེ་ལྟར་བསམ་གཞིག་བྱེད་སྐབས། མིག་
ལམ་དུ་ཡང་བསྐྱར་སྒྲོལ་དཀར་སྐྱིད་ཀྱི་ཡལ་བ་མེད་པའི་འཛུམ་མདངས་དེ་་་་་
དྲན་བྱུང་། ད་ལྟ་འཛུམ་མདངས་དེར་སྐྱོ་སྡུག་གི་གྲིབ་མས་ཅུང་ཟད་གཡོགས་
ནའང༌། ཡིད་ཆེས་དང་རེ་བའི་མཛེས་སྡུག་ནི་ཅུང་ཙམ་ཡང་ཉམས་མི་འདུག
མ་གཞིར་འཛུམ་མདངས་དེ་ནི་ཚེ་སྲོག་གི་མེ་ཏོག་ཅིག་ཡིན་ལ། ལང་ཚོ་ཡི་
གསོན་ཤུགས་ཤིག་ཀྱང་རེད། ལྷག་དོན་འཛུམ་མདངས་དེ་ནི་དཀའ་སྡུག་གི་ཕ་
བོང་ཆེན་པོས་ཀྱང་གནོན་མི་ཐུབ་པའི་རེ་བཞག་གི་མྱུ་གུ་ཞིག་ཅི་ལ་མིན། ཏག་
ཏག་ལ་མི་སུས་ཀྱང་འབོར་མི་རུང་བའི་འཛུམ་མདངས་དེས། ང་དང་འདྲ་བའི་
རང་རློམ་ཆེ་ཡང་སྙིང་རུས་མེད་པའི་བོད་ཀྱི་སློབ་ཆེན་པ་འདི་དག་ལ་ཟུར་ཟ་་་
བྱེད་བཞིན་པ་དང་འདྲ། གལ་ཏེ་ང་ཚོ་ལའང་ཕམ་ཉེས་ཀྱི་སྐྱོ་སྡུག་ཀློང་ནས་རེ་
བཞག་གི་འཛུམ་མདངས་སྟོན་པའི་སྙིང་སྟོབས་དེ་རིགས་ཡོད་ན། ཁོད་ཡངས་
པའི་གནམ་ས་གཉིས་ཀའི་བར་མཚམས་ནས། རང་ལ་དབང་བའི་ལམ་བུ་ཞིག་
མི་རྙེད་པ་ག་ལ་སྲིད་སྙམ། ངས་དེ་ལྟར་སེམས་བཞིན་པའི་སྐབས་སུ། གྲལ་
མགོར་བསྡད་ཡོད་པའི་སློབ་གྲོགས་དོན་གྲུབ་ཀྱིས་“ཡ་རྒྱ་མཚོ། ཁྱོད་ཀྱིས་སྐད་
ཆ་ཞིག་ཤོད་དང་། ཁ་མི་གྲག་པར་ཅི་ཞིག་ལ་འདང་རྒྱག་བཞིན་ཡོད། ཁྱོད་
ཀྱིས་སློབ་གྲོགས་བྱ་མོ་དེ་དྲན་པ་མ་ཡིན་ནམ” ཟེར། ཁོའི་ཀུ་རེ་དང་ཟུར་ཟ་
འདྲེས་མའི་སྐད་ཆ་དེ་ཐོས་པས། ངས་ཆང་གི་ངར་སྟོབས་ལ་བརྟེན་ནས་ ཁྱོད་
152



སྐྱོ་འཛུམ།
ཚོ་ཚང་མ་ཁྱི་ཁ་ཟུམས། དོན་དུ་ང་ཚོ་བྱ་མོ་ཞིག་ལའང་མི་དོ་”ཞེས་འུར་བརྒྱབ།
སློབ་གྲོགས་ཚོས་སྐད་ཆ་དེའི་ཧ་མ་གོ་བས་ཚང་མ་ཁ་རོག་གེར་ངའི་ངོ་ལ་ཅེར་་
ནས་བསྡད་བྱུང༌། དེར་ངས་ཀྱང་སྐད་ཆ་བཤད་ཐལ་དྲགས་སོང་སྙམ་ནས་
གསལ་བཤད་ཀྱི་ཚུལ་དུ་ཁོ་ཚོར་སྒྲོལ་དཀར་སྐྱིད་ཀྱི་གཏམ་རྒྱུད་ཞིབ་མོར་གླེང་་་
འདོད་ཀྱང་། གློ་བུར་ཇི་ལྟར་མགོ་བརྩམས་ན་འགྲིག་པའང་མ་ཤེས་པས། རེ་
ཞིག་ཁོ་ཚོའི་མིག་མདངས་ལ་གཡོལ་ཆེད་མགོ་བོ་ཕར་ལ་འཁོར་བ་ཡིན།
སྐབས་དེར་མུན་ཡོངས་སུ་རུབ་ཟིན་པས། ངས་ཐོག་རྩེག་ལྔ་པའི་ཁང་
མིག་གསུམ་པའི་སྒེའུ་ཁུང་གི་ཧྲག་བར་ནས་མུ་མཐའ་བྲལ་པའི་སྨག་ནག་གི་་་་
ནམ་མཁའ་མཐོང་ཞིང་། ནམ་མཁའི་དབྱིངས་སུ་རྒྱུ་སྐར་གྲངས་མེད་ཅིག་ལམ་
ལམ་དུ་འཚེར་བཞིན་པའང་མཐོང་སོང་།
153



ཁ་སང་གི་རྨི་ལམ། ཡས་འབར་བའབ་བ་བ་ལས་མ་འགལ་བ་མ་ཡབ་ཡབ་ལ་
ཁ་སང་གི་རྨི་ལམ།
ལེའུ་དང་པོ། འབུས་མ་ཐག་པའི་མེ་ཏོག
ན་ཆེན་རྫོང་མཁར་ནས་ཐུར་དུ་ན་ལུང་རིང་མོར་འཐེན་པའི་གཞུང་ལམ་་
ཀྱག་ཀྱོག་སྐྱ་ཐལ་ལེ་བ་དེ་དེད་ནས་སོང་ཚེ། ན་ལུང་ཡུལ་ཚོའི་རོང་སྡེ་བཅུ་
གསུམ་པོ་ཕྲེང་ཐག་གཅིག་ལ་བརྒྱུས་པའི་ཕྲེང་རྡོག་བཞིན་གཅིག་རྗེས་གཉིས་་་་
མཐུད་དུ་མིག་ལམ་ལ་མངོན་ཡོང་། ན་ལུང་ཡུལ་ཚོའི་སྲིད་གཞུང་ནི་དཀྱིལ་དུ་
གནས་པས་དེའི་སྟོད་ཀྱི་སྡེ་བ་དྲུག་ལ་ན་སྟོད་དང་། སྨད་ཀྱི་སྡེ་བ་དྲུག་ལ་ན་
སྨད་ཅེས་འབོད། གནས་དེའི་སྐྱེ་འགྲོ་ཀུན་གྱི་སྲོག་གི་གཟུང་ཐག་ཏུ་གྱུར་པའི་
ན་ཆུ་རིང་མོ་ནི་མགོ་ཁུངས་གངས་རིའི་འདབས་ནས་བརྡོལ་ཅིང་འབྲོག་ཕྱོགས་
རྩྭ་ཐང་བརྒྱུད་ནས་ན་ལུང་རིང་མོར་འབབ་པ་ཡིན། །
ན་སྨད་སྡེ་བའི་ཁོངས་གཏོགས་ལྕང་གླིང་གྲོང་ཚོ་དེ་རྩེ་མོ་མཁའ་རུ་་་་་་་
བསྙེགས་པའི་ཨ་མྱེས་ལྷ་འབྲུག་གི་འདབས་སུ་གནས། རི་ཆེན་ཨ་མྱེས་ལྷ་འབྲུག་
154



ཡ- ཁ་སང་གི་རྨི་ལམ།
ནི་རྒྱང་ནས་བལྟས་ཚེ་མི་རྒན་ཞིག་སྐྱིལ་ཀྲུང་དུ་བསྡད་འདུག་པ་དང་མཚུངས་་་
ཤིང་། རི་འདབས་སུ་ཐེམ་ཐོག་བརྩེགས་རིམ་གཉིས་ཡོད་པ་ལས་གོང་མའི་སྟེང་
ལྕང་གླིང་སྡེ་བའི་དུད་ཁྱིམ་བརྒྱ་ལྷག་འཚང་ཁ་ཤིགས་ཤིགས་ཀྱིས་ཆགས་ཡོད་་་་
ལ། ཐེམ་ཐོག་ཞོལ་མ་ན་དྲ་མིག་བསྣོལ་འདྲའི་ཞིང་ས་ལྗང་ལྡེམ་མེར་གནས་
པས། མི་ཆེན་ཞིག་གིས་བུས་པ་ཞིག་པང་ནས་གདན་དུ་བསྡད་ཡོད་པ་དང་
དབྱེར་མ་མཆིས། ཐེམ་བརྩེགས་གཉིས་ཀྱི་ཞོལ་ན་སྤང་ཐང་ནར་མོ་ཞིག་དང་།
རི་ཆེན་ལྷ་འབྲུག་གི་ཤར་ངོས་སུ་ཆུ་མིག་རྡོལ་བཞིན་པའི་ལུང་བ་འགའ་ཡོད། །
ལུང་བ་དེ་དག་གི་ལུང་མདོ་དང་དྲང་ཐད་ཀྱི་སྤང་གི་མཚམས་མཚམས་སུ་ལྕང་་
མ་གཙོ་བྱས་པའི་ལྗོན་པའི་ཚལ་ཉམས་དགའ་བ་ཞིག་སྟུག་པོར་འཁྲིགས། སྡེ་བ་
དེའི་མིང་ལ་ལྕང་གླིང་ཟེར་དོན་ཡང་ལྕང་མའི་ཚལ་ཆེན་དེར་བརྟེན་ནས་་་་་་་
ཐོགས་པ་རེད། སྡེ་བའི་སྲང་མདོར་འགྲེང་ནས་གཤམ་དུ་རྒྱང་ལྟ་བྱས་ཚེ། ཐེམ་
པ་ཞོལ་མའི་སྟེང་གི་ཞིང་ས་དང་དེའི་ཞོལ་གྱི་སྤང་ཐང་། ད་དུང་ལུང་མཐིལ་ན་
ཁ་བཏགས་རླུང་གིས་བསྐྱོད་པ་ལྟར་བཞུར་བཞིན་པའི་ན་ཆུ་སོགས་ཀྱང་མཐོང་
ཐུབ། ན་ཆུའི་ཕར་ངོས་སུ་རྫོང་མཁར་ནས་མར་འཐེན་པའི་གཞུང་ལམ་སྐྱ་བོ་
དེ་ཡོད་ལ། གཞུང་ལམ་དེ་ལྕང་གླིང་སྡེ་བའི་དབྱར་ས་བྱ་རྒོད་ཐང་གི་ལ་
འདབས་བསྙེགས་ནས་མར་འཐེན་འདུག སྡེ་བའི་དྲང་ཐད་ནས་ཕར་བལྟས་ཚེ་
བྱ་རྒོད་ཐང་ལ་འགྲོ་སའི་བྱེ་མའི་ལམ་ཕྲན་དེ་མཁའ་ནས་དཔྱངས་པའི་རྨུ་ཐག་་་
བཞིན་ལ་ངོས་ནས་མར་བརྐྱངས་ཡོད། ནམ་རྒྱུན་ཕྱུགས་རྫི་རྣམས་ཀྱིས་སྡེ་བ་
ནས་ཕྱུགས་ཟོག་དེད་དེ་ན་ཆུའི་ཟམ་སྟེང་ནས་ཕར་འབུད་པ་དང་། དེ་ནས་བྱེ་
མའི་ཐོག་ལམ་དེར་ཞུགས་ནས་བྱ་རྒོད་ཐང་གི་ལ་ཁར་འབུད་པ་ཡིན། ང་ཚོའི་
155



སྒྲ
ཁ་སང་གི་རྨི་ལམ།
གཏམ་རྒྱུད་ཀྱི་མགོ་རྩོམ་དུས་ནི་དབྱར་ཁའི་ས་སྲོད་ཅིག་ཡིན། ཀུན་དགའ་ཚང་
སྡེ་བའི་འདབས་སུ་གནས་པས། སྒོ་ཁའི་གྱང་སྣ་དེར་བུད་ཚེ་ལུང་མཐིལ་ན་
བཞུར་བཞིན་པའི་ན་ཆུ་མཐོང་ཐུབ་ལ། ཞིང་གཉའ་ན་ཡོད་པའི་ཆུ་མིག་ཁ་
ནས་སྡེ་བར་འཐེན་པའི་གྱ་གྱུའི་ལམ་ཕྲན་དེའང་གསལ་ལེར་མཐོང་ཡོང་། ཉིན་
བྱེད་ནུབ་རིའི་ཕག་ཏུ་ཡིབས་ཟིན་པས། སྡེ་བའི་སྲང་ལམ་ཀུན་ཏུ་ཕྱུགས་རྫི་
ཚོས་ཤུ་སྒྲ་སྒྲོག་བཞིན་ར་ལུག་རྣམས་ལྷས་རར་བསྐྱིལ་བར་བྲེལ་ཞིང་། ཞིང་ལ་
ཡུར་མ་ཡུར་དུ་ཕྱིན་པའི་བུད་མེད་ཚོའང་གཅིག་རྗེས་གཉིས་མཐུད་ཀྱིས་ཁྱིམ་་་
ནང་འོང་བཞིན་འདུག ནུབ་འཚལ་བསྐོལ་བའི་དུས་ལ་བསླེབས་པས་དུད་
ཁྱིམ་རེ་རེའི་ཁང་ཀླད་ནས་དུ་བ་སྐྱ་ལྷག་གེར་མཁའ་རུ་འཕྱུར་བས་ས་སྲོད་ཀྱི་་་
མཁའ་དབྱིངས་རེ་ཞིག་མོག་པོར་བསྒྱུར་སོང་། ས་སྲོད་ཀྱི་མཚམས་སྤྲིན་དམར་
པོས་རི་སྡེ་འདི་དང་སྡེ་འདབས་ཀྱི་ཞིང་ས་ཡོངས་སུ་དམར་སེར་གྱི་འོད་སྣང་་་་་
བྱུགས་པས། ཞིང་གྲོང་ལ་ལྟ་བས་ཆོག་མི་ཤེས་པའི་མཛེས་སྡུག་ཅིག་མངོན་
འདུག ཀུན་དགའ་ཚང་ལ་ར་ལུག་གཅིག་ཀྱང་མེད་པས། ཁོས་ནུབ་འཚལ་གྲ་
སྒྲིག་བྱས་རྗེས་སྒོ་ཁར་བུད། དེ་རིང་སྲུ་མོ་ཡུམ་འཚོ་ཡུར་མ་ཡུར་དུ་སོང་བས་
ནུབ་འཚལ་ཀུན་དགས་བསྐོལ་པ་ཡིན། ཀུན་དགའ་རང་ཁྱིམ་གྱི་གྱང་སྣ་དེར་
བསླེབས་དུས། སྲུ་མོ་ཡུམ་འཚོ་དང་ཨ་ཁུ་མགོན་པོ་ཚང་གི་འབྲུག་མཚོ་གཉིས་
ཆུ་མིག་ཁ་ནས་སྡེ་བར་འཐེན་པའི་རྐང་ལམ་དེ་བརྒྱུད་ནས་ཡོང་བཞིན་འདུག
ལས་ལ་བརྩོན་པའི་ཞིང་གྲོང་གི་བུད་མེད་ཚོས་ཉིན་གང་བོར་ངལ་རྩོལ་བྱས་་་་་
ནའང་། ཐང་ཆད་པའི་སྣང་བ་ཅི་ཡང་མེད་པར་ཀུ་རེ་རྩེ་མོ་སྣ་ཚོགས་བྱེད་ལ།
དྲིལ་ཆུང་དཀྲོལ་འདྲའི་དགོད་སྒྲ་རྒྱང་རིང་ནས་གོ་ཡོང་།
156



ཁ་སང་གི་རྨི་ལམ།
“འགྲོ། ཁྱིམ་ལ་འགྲོ།” ཉེ་སར་བསླེབས་འཕྲལ་སྲུ་མོ་ཡུམ་འཚོས་འབྲུག་
མཚོའི་ལག་པ་ནས་བཟུང་སྟེ་ནང་ལ་འཐེན།
“ ཨ་ཅེ་ཡུམ་འཚོ། ང་ཡུལ་ལ་འགྲོ་དགོས། སང་ཉིན་ཁྱོད་ཚང་ལ་ཡོང་
འབྲུག་མཚོ་ནང་ལ་མི་འགྲོ་བར་དེ་ལྟར་ལན་བཏབ།
སྲུ་མོ་ཡུམ་འཚོས་“ཁྱོད་ཀྱིས་ཉིན་རྒྱུན་ང་ལ་རོགས་རམ་བྱེད་མོད། ངས་
ཁྱོད་ལ་ཕན་ཅི་ཡང་མི་ཐོགས། ད་ནི་ངེད་ཚང་ནས་ངེས་པར་ནུབ་འཚལ་ཞིག་
འཐུང་དགོས” ཟེར་ཞོར་ཨུ་ཚུགས་བྱེད། །
“ ཨ་ཅེ། ང་ཡུལ་ལ་འགྲོ་རན་སོང་། རྗེས་ཕྱོགས་ཁྱོད་ཚང་ལ་ནུབ་འཚལ་
འཐུང་བར་ཡོང་ངེས།” འབྲུག་མཚོས་ངོ་མ་ཆོད་པར་དེ་ལྟར་བཤད། །
“དེ་རེད། དེ་རེད། རྗེས་ཕྱོགས་ཁྱོད་ཀྱིས་རྒྱུན་དུ་ངེད་ཚང་ནས་ནུབ་
འཚལ་འཐུང་དགོས་རྒྱུ་རེད།” སྲུ་མོ་ཡུམ་འཚོས་དགོད་ཞོར་དེ་སྐད་བཤད་པ་
དང༌། ཟུར་མིག་གིས་ཀུན་དགར་བལྟས་ཙམ་བྱས་སོང་།
སྲུ་མོ་ཡུམ་འཚོས་ནམ་རྒྱུན་ཀུན་དགའ་དང་འབྲུག་མཚོ་གཉིས་ལ་ཀུ་རེ་སྣ་
ཚོགས་རྩེ་བཞིན་ཡོད་པས། ཀུན་དགས་སྐད་ཆ་དེའི་ཧ་གོ་ནས་གདོང་ཡོངས་ཚ་
ལམ་ལམ་དུ་གྱུར།
“ ཨ་ཅེ། རྗེས་ཕྱོགས་ང་ལ་བརྙས་བཅོས་བྱས་མི་ཆོག་ འབྲུག་མཚོས་དེ་
ལྟར་བཤད་རྗེས་གནོང་བའི་ཉམས་དང་བཅས་རང་ཁྱིམ་གྱི་ཕྱོགས་སུ་བརྒྱུགས་་
སོང་།
“ ཁྱོད་ལྐུགས་སོང་ངམ། འབྲུག་མཚོ་ནང་ལ་འགྲོ་མི་ཟེར་བ་ཅི་རེད།།
སྲུ་མོས་འབྲུག་མཚོའི་རྗེས་ལ་བལྟས་ནས་ཡུད་ཙམ་བགད་རྗེས་ཀུན་་་་་་་
0
157



ཁ་སང་གི་རྨི་ལམ།
དགར་དེ་ལྟར་ཟེར།
“ སྲུ་མོ། ཁྱོད་ཀྱིས་ཀུ་རེ་དེ་འདྲ་བརྩེས་ན་མོ་ཁོང་ཁྲོ་ལང་སྲིད”
ཀུན་དགས་འབྲུག་མཚོ་ཁོང་ཁྲོ་མི་ལང་བ་ཤེས་ནའང་ཁ་ནས་དེ་ལྟར་་་་་་་
བཤད་བྱུང་། “ཅི་རེད། ཁྱོད་མོར་སྐྲག་པ་ཨེ་རེད། སྲུ་མོ་སྔོན་ལྟར་དགོད་
ཞོར་རང་ཁྱིམ་དུ་སོང་བ་ན། ཀུན་དགའ་ཡང་རྗེས་དེད་ནས་ནང་ལ་སོང་།
ཀུན་དགའ་ཚང་གི་མཁར་གྱང་ནི་ཁོའི་ཨ་མྱེས་རབ་བརྟན་གྱི་རིང་ལ་བསྐོར་པ་་
ཡིན་པས། ད་ལྟའི་བར་ལོ་ངོ་དྲུག་ཅུ་ལྷག་འགོར་ཟིན། མཁར་སའི་གཞི་ཁྱོན་སྡེ་
བའི་ནང་གི་ཆེ་གྲས་སུ་གཏོགས་མོད། ར་བའི་ནང་ཁང་རྙིང་རྒྱན་གསུམ་དང་
ན་ནིང་གསར་དུ་ལས་པའི་ཐབ་ཚང་གྱན་གཅིག་ལས་མེད་པས་སྟོང་སྟོང་ཞིག་་་་
ཡིན་པའི་སྣང་བ་སྟེར། དེ་ལས་གཞན་ལྷས་དཀྱིལ་ན་མཐོ་ཚད་སྤྱི་ཁྲུ་གཅིག་
དང་ཕྱེད་ཀ་ཅན་གྱི་ས་ཡི་བསང་ཁྲི་ཆུང་ངུ་ཞིག་དང་། དེའི་འགྲམ་ན་ཡུལ་སིལ་
སྡོང་བོ་སྦོམ་ཞིང་འཁྱོག་པ་ཞིག་འདུག་སྟེ། དུས་སྐབས་འདིར་སིལ་སྡོང་སྟེང་དུ་
མ་སྨིན་པའི་ཡུལ་སིལ་མང་བོ་བྱུར་བུར་ཐོགས་འདུག
སྲུ་མོ་ཡུམ་འཚོ་དང་ཀུན་དགའ་གཉིས་སྔ་རྗེས་བྱས་ནས་ཁང་རྙིང་ལ་་་་་་་
སོང་། ཁང་བའི་ནང་ཐབ་ཀ་དང་འབྲེལ་བའི་ཚ་ཐབ་ཅིག་དང་། གྱང་རྩ་ན་ཕྱེ་
སྒམ་ཆ་ཞིག དེའི་སྟེང་གྱང་ངོར་བརྐོས་པའི་དཀར་ཡོལ་འཇོག་བྱེད་ཀྱི་འཆའ་
སྒམ་ཞིག་ལས་གཞན། ནང་སྒོའི་འགྲམ་ན་འཐུང་ཆུ་ལྡུག་སའི་ཆུ་རྫ་ཆེ་ཆུང་
སོགས་ཅ་ལག་འགའ་དང་། ཁང་བའི་གྲུ་ག་རུ་འབྲུ་སྐྱེ་མོ་བཅུ་ལྷག་བཅས་ཡོད།
ཁང་བའི་ནང་གི་ཀ་བ་དང་ལྕམ་དྲལ་ལ་སོགས་དུད་དྲེག་གིས་ནག་པོར་བསྒྱུར་་
འདུག་མོད། ཅ་ལག་མཐའ་དག་བྱི་དོར་ཡང་ཡང་བྱས་ནས་འོད་ཀྲིག་གེར་
158



ཁ་སང་གི་རྨི་ལམ།
འདུག་པས། ཤིན་ཏུ་དོ་མི་མཉམ་པའི་སྣང་བ་ཞིག་སྟེར།
“ ཁྱོད་གཉིས་ཀྱིས་སྒོ་ཁ་ནས་སུ་ལ་ཁ་བརྡ་བྱས་པ་ཡིན།”
ཕུ་བོ་སྐལ་བཟང་ཚེ་རིང་གིས་གོ་ཁའི་ཡར་སྐྱེད་ནས་དུ་བའི་ལོ་མ་གཅུད་་་་
ཞོར་ལ་དེ་ལྟར་དྲིས་བྱུང་།
“འབྲུག་མཚོ་རེད། མོ་དེ་རིང་ང་ལ་རོགས་བྱེད་དུ་འོངས་པ་རེད།”
ཡུམ་འཚོས་ལན་དེ་ལྟར་འདེབས་ཞོར་ཐབ་ཀའི་ནང་དུ་ཨོང་བ་འགའ་་་་
བསྣན།
“ནང་ལ་བོས་ན་མི་ཆོག་གམ།” ཕུ་བོ་སྐལ་བཟང་ཚེ་རིང་གིས་ཅུང་མ་
རངས་པའི་ཉམས་ཀྱིས་དེ་སྐད་བཤད།
“ནང་ལ་བོས་མོད། མི་ཡོང་གི ཕལ་ཆེར་རང་ཁྱིམ་ན་ལས་ཀ་ཡོད་པ་
འདྲ།”
ཡུམ་འཚོས་ལན་དེ་ལྟར་བཏབ་པ་ན། སྐལ་བཟང་ཚེ་རིང་གིས་ཅི་ཡང་མི་
ཟེར།
སྐབས་དེར་སྡེ་དཔོན་ཚེ་དབང་རྒྱལ་སྡེ་བའི་གོང་གི་སྒང་འབུར་སྟེང་བུད་
ནས་ཀི་བཏབ་བྱུང་། ཕུ་བོ་སྐལ་བཟང་ཚེ་རིང་སྒོར་བུད་ནས་སྡེ་དཔོན་གྱིས་
བརྡ་ཅི་ཞིག་རྒྱག་པར་ཉན་དུ་སོང་། ཅང་མ་འགོར་པར་ཁོ་ཕྱིར་ནང་ལ་ཡོང་
ནས“ སང་ཉིན་སྡེ་བའི་ཆུ་རྐ་ལས་རྒྱུ་ཡིན” ཟེར།
ནུབ་འཚལ་འཐུངས་རྗེས། བཟའ་མི་གསུམ་པོས་ཕྱོགས་ཡར་མར་གྱི་ཁ་
བརྡ་ཡུད་ཙམ་བྱས་རྗེས། ཕུ་བོ་སྐལ་བཟང་ཚེ་རིང་གིས་གློ་བུར་ཅི་ཞིག་དྲན་པ་
ལྟར“ཀུན་དགའ་ཡང་ཕོ་ལོ་ཉེར་གཅིག་ལ་བུད་ཟིན། མནའ་མ་ཞིག་ལེན་རན་
ཏན་
159



ཁ་སང་གི་རྨི་ལམ།
འདུག”ཟེར། ་
སྲུ་མོ་ཡུམ་འཚོ་བར་ལ་བཙངས་ཏེ“མནའ་མ་ལ་འབྲུག་མཚོ་ཡོད་པས་་་་་་
གཞན་བཙལ་མི་དགོས”ཟེར།
དེར་སྐལ་བཟང་ཚེ་རིང་གིས་ འབྲུག་མཚོ་བཟང་ཡང་། ཨ་ཁུ་མགོན་པོས་
ངེད་ཚང་ལ་སྟེར་མི་སྲིད་” ཟེར་བཞིན་རེ་བ་མེད་པའི་ཉམས་ཤིག་བསྟན་བྱུང་།
“ཁོ་གཉིས་རང་དབང་རང་འཐད་ཡིན་ན་ཨ་ཁུ་མགོན་པོས་ཅི་བྱེད་ཐུབ།”
སྲུ་མོས་དེ་ལྟར་ཟེར་བཞིན་ཀུན་དགར་ལྟ་བར་བྱེད།
“ ཀུན་དགའ། དོན་དམ་དུ་འབྲུག་མཚོ་ངེད་ཚང་ལ་ཡོང་བར་འཐད་ཡོད་
དམ། ཕུ་བོས་ཅི་ཞིག་རྟོགས་འདོད་པའི་མིག་གིས་ཀུན་དགའི་གདོང་ལ་་་་་་
བལྟས་བྱུང་། །
དེར་ཀུན་དགའ་ངོ་ཚ་ནས་དབུགས་ཀྱང་ལེན་མི་ཐུབ་པའི་སྣང་བ་ཞིག་་་་
སྐྱེས་པས། ཁ་ནས“ ངེད་གཉིས་ལ་འབྲེལ་བ་ཅི་ཡང་མེད། ངས་ད་དུང་དེའི་
སྐོར་ལ་འདང་བརྒྱབ་མ་མྱོང”ཟེར།
དེར་ཕུ་བོས་ཅུང་གཟབ་ནན་གྱི་སྒོ་ནས“ ཀུན་དགའ། ད་ནི་དེའི་སྐོར་ལ་
འདང་རྒྱག་རན་སོང་”ཟེར།
ཕུ་བོས་སྐད་ཆ་དེ་ཐེངས་དུ་མར་བཤད་མྱོང་མོད། ཀུན་དགས་ད་ལྟའི་
བར་དེའི་སྐོར་ལ་བློ་ཞིབ་མོས་འདང་བརྒྱབ་མ་མྱོང་བ་ངོ་མ་ཡིན།
ལོ་གཉིས་ཀྱི་ཡར་སྔོན་དུ། ཀུན་དགའ་ནི་ཁུལ་མི་རིགས་མཐོ་འབྲིང་གི་
སྦྱངས་འབྲས་ཕུལ་དུ་བྱུང་བའི་སློབ་མ་ཡིན་ཏེ། ལོ་དེར་ཁོས་ཁུལ་ཡོངས་ཀྱི་
ཨང་གཉིས་པའི་རྒྱུགས་འབྲས་ཀྱིས་སློབ་གྲྭ་ཆེན་མོར་རྒྱུགས་འཕྲོད་པར་གྱུར།
160



ལས་བསམ་ང
ཁ་སང་གི་རྨི་ལམ།
དགའ་སྤྲོའི་གཏམ་བཟང་དེ་ཕ་ཡུལ་ལ་ཁྱབ་ནས་ཅང་མ་འགོར་པར། ཨ་ཕ་ཉི་
མ་གློ་བུར་ནད་ཀྱིས་བཟུང་ནས་ལྔ་ལམ་དུ་ཆས་པ་རེད། ཀུན་དགར་མཚོན་ན་
ཨ་ཕ་གློ་བུར་འདས་པ་ནི་བསམ་ཡུལ་ལས་འགོངས་པའི་ཆག་སྒོ་ཞིག་ཡིན་པས།
ཁོ་མི་ཚེའི་ལས་སྐལ་བསྒྱུར་པའི་བཞི་མདོ་ཞིག་ཏུ་ལུས་སོང་། ཀུན་དགའི་ཨ་
མས་ཁོ་བཙས་ནས་ལོ་གཉིས་མ་འགོར་པར་ཨ་ཕ་བསྐྱུར་ནས་ས་ཐག་རིང་ཞིག་་
ཏུ་གནས་ལ་བུད་སོང་བས། ད་ལྟ་མོའི་གནས་ཚུལ་ཉག་ཙམ་ཡང་ཐོས་མི་ཐུབ།
དེ་བས་ཁྱིམ་ན་གཞུང་དྲང་གཤིས་འཇམ་གྱི་ཕུ་བོ་དང་། ཁྱིམ་དེར་ཡོང་ནས་ལོ་
གསུམ་ལས་མ་འགོར་པའི་སྲུ་མོ་ཡུམ་འཚོ་གཉིས་ལས་མེད་སྟབས། ཀུན་དགས་
སློབ་གྲྭ་ཆེན་མོ་འགྲིམ་པའི་ཕུགས་བསམ་བཞག་སྟེ་ཕ་ཡུལ་དུ་འདུག་དགོས་་་་་་
བྱུང་། སྔོན་ཆད་ཁོ་ཚང་གི་འབྱོར་བ་ཞན་ནའང་ཨ་ཕ་ཉི་མར་བློ་དང་ཐབས་
བཀོད་མང་བར་མ་ཟད། ཀུན་དགའ་སློབ་གྲྭ་ཆེན་མོར་བསྐྱལ་རྒྱུའི་ཆོད་སེམས་
བརྟན་པོ་ཞིག་ཀྱང་ཡོད་པས། ཁོང་བཞུགས་ཡོད་ཚེ་ཀུན་དགའ་ད་ལྟའི་ཚོད་
འདི་འདྲར་ལྷུང་མི་སྲིད།
“ཕུ་བོ། སང་ཉིན་ཆུ་རྐ་ལས་སར་ང་འགྲོ།།” ཀུན་དགས་དེ་ལྟར་བཤད་
རྗེས་ཐབ་ཚང་ནང་ལ་ཉལ་དུ་སོང་། སྲུ་མོ་ཡུམ་འཚོ་ཁྱིམ་དེར་ཡོང་བ་ནས་ཐབ་
ཚང་དེ་ཀུན་དགའི་ཉལ་ཁང་དུ་གྱུར། ཚ་ཐབ་ཀྱི་གྲུ་གར་ཅོག་ཙེ་སྣ་རིང་ཞིག་
བཞག་པའི་སྟེང་དཔེ་ཆ་སྣ་ཚོགས་བརྩེགས་འདུག ཀུན་དགའ་ཕ་ཡུལ་ལ་ལོག་
ནས་ལོ་གཉིས་འགོར་ནའང་། ཁོས་དཔེ་ཆར་ལྟ་བའི་གོམས་གཤིས་ད་དུང་མུ་
མཐུད་རྒྱུན་འཁྱོངས་བྱེད་བཞིན་ཡོད་ལ། ནམ་ཞིག་མུ་མཐུད་དུ་སློབ་གྲྭར་
འགྲིམས་ནས་རང་གི་ཕུགས་བསམ་མངོན་འགྱུར་བྱེད་ཐུབ་ན་ཅི་མ་རུང་སྙམ་་་་
161



ཁ་སང་གི་རྨི་ལམ།
བཞིན་ཡོད། དེ་བས་ནམ་རྒྱུན་རང་སྡེའི་སློབ་གྲོགས་གཞན་རྣམས་དབྱར་
གནང་དགུན་གནང་བཏང་ནས་ཡུལ་ལ་ཡོང་ཚེ་ཁོ་ཚོའི་ལག་ནས་དཔེ་ཆ་་་་་་་
གཡོར་བ་དང༌། མཚམས་རེར་རྫོང་ཐོག་ལ་འགྲོ་ཐུབ་པ་བྱུང་ན་ཐབས་བརྒྱ་
ཇུས་སྟོང་གིས་དཔེ་ཆ་གསར་བ་རེ་ཉོ་ཅི་ཐུབ་བྱེད། དེ་ལྟར་ཁོས་ཆུང་མ་ལེན་
པའི་དོན་ལ་འདང་བརྒྱབ་མ་མྱོང་ལ་འདང་རྒྱག་ཁོམ་ཡང་མ་བྱུང་། ད་ནི་ཕུ་
བོས་ཡང་དང་ཡང་དུ་དོན་དེ་གླེངས་ཡོང་བས་འདང་མ་བརྒྱབ་ནའང་ག་ལ་་་་
འགྲིག ཕ་མ་གཉིས་ཀའི་ཚབ་བྱེད་མཁན་ཕུ་བོ་ཡིན་པས། ཁོའི་ཚིག་ལ་མི་
ཉན་པར་སུའི་ཚིག་ལ་ཉན་དགོས་སྙམ། དེར་མ་ཟད་རང་གི་ན་མཉམ་མང་ཆེ་
བས་ཆུང་མ་བླངས་ཟིན་ལ། སྡེ་བའི་མི་རྣམས་ཀྱིས་ལྟ་ཚུལ་ལྟར་ན་ཕོ་ལོ་ཉི་ཤུར་
བུད་ཚེ་ཆུང་མ་ལེན་རན་པས་མི་ཚད་འཕྱིས་པར་རྩི་བ་ཡིན། ཡིན་ནའང་ཀུན་
དགར་མཚོན་ན་ད་དུང་སྙིང་གཏམ་བཤད་སའི་དགའ་རོགས་ཤིག་ཀྱང་མི་་་་་་
འདུག དེ་བས་དགོང་མོ་དེར་ཁོས་དོན་དེའི་རིགས་ལ་འདང་བརྒྱབ་ནས་ནམ་
ཕྱེད་བར་གཉིད་མ་ཁུགས།
ཕྱི་ཉིན་སྡེ་དཔོན་ཚེ་དབང་རྒྱལ་གྱིས་རྐ་ཁ་ནས་གོམ་པ་རིང་ལེན་བྱེད་་་་་
ཞོར་དུ་སྡེ་མི་རྣམས་ལ་ལས་ཀ་བཀོད་སྒྲིག་བྱས་བྱུང་། གོམ་པ་ཚད་ནས་སྐལ་
བགོད་པ་ནི་སྡེ་བ་དེའི་མི་རབས་སྔོན་མ་ནས་བརྒྱུད་ཡོང་བའི་ལུགས་སྲོལ་ཞིག་
སྟེ། སྐལ་བགོས་མ་ཐག་སྡེ་མི་རྣམས་ཀྱིས་རང་རང་སར་འགྲན་རྩོད་བྱེད་པ་
ལྟར་གང་མྱུར་གྱིས་ལས་མགོ་བརྩམས་བྱུང༌།
ཀུན་དགའ་སློབ་གྲྭ་ནས་བུད་དེ་ཐོག་དང་པོར་ངལ་རྩོལ་ལ་ཞུགས་དུས་་་་་
དཀའ་ཁག་གང་མང་ཞིག་ལ་ཕྲད་མོད། ལོ་གཉིས་འགོར་རྗེས་ཀྱི་དེ་རིང་ཁོའང་
162



ཁ་སང་གི་རྨི་ལམ།
སྡེ་མི་རྣམས་ཀྱི་རྩུབ་གཤིས་དོད་པོའི་ངལ་རྩོལ་བྱེད་སྟངས་དེར་ཡོངས་སུ་་་་་་
གོམས་ལ། སྨྱོས་པ་བཞིན་ནུས་ཤུགས་རྩལ་སྤྲུག་གིས་ངལ་རྩོལ་བྱེད་ཐེངས་རེར།
ཕུགས་བསམ་ལ་ཆག་གྲུམ་ཤོར་པའི་སྐྱོ་སྡུག་མཐའ་དག་བརྗེད་ཅིང་། ལུས་
ཡོངས་ལ་སྔ་ན་མེད་པའི་སྟོབས་ཤུགས་གསར་བ་ཞིག་རྒྱས་ཡོང་། དེ་ནི་མེ་ལྟར་
མཆེད་ཅིང་རླབས་ལྟར་འཕྱོ་བའི་ལང་ཚོའི་སྟོབས་ཤུགས་མ་ཡིན་ནམ།
ཆུ་རྐ་ལས་མཁན་ཚོས་ཡུད་ཙམ་གྱི་རིང་ལ་རང་གི་བགོས་སྐལ་དུ་གྱུར་་་་་་
པའི་ཆུ་རྐ་བརྐོས་ཤིང་། མི་རེའི་མདུན་དུའང་ལས་ཀའི་འགྲོས་དང་བསྟུན་ནས་
ས་འབུར་ཆེན་པོ་རེ་སྤུངས་འདུག སྡེ་དཔོན་གྱིས་མགོ་ནས་མཇུག་བར་ཆུ་རྐོ་ལ་
ཞིབ་ལྟ་ཞིག་བྱས་རྗེས། གདོང་ལ་ཡིད་ཚིམས་པའི་མདངས་ཤིག་ཤར་སོང་། །
ཉིན་གུང་། སྡེ་མི་རྣམས་ཀྱིས་ན་ཆུའི་འགྲམ་དུ་ཇ་བསྐོལ་ནས་གུང་འཚལ་
འཐུངས། ཀུན་དགས་གུང་ཇ་འཐུངས་རྗེས་ན་ཆུའི་ཁར་སོང་ནས་རྐང་བ་
བཀྲུས་ཤིང་ཆུ་འགྲམ་གྱི་ལྕང་མའི་གྲིབ་བསིལ་འོག་ཁ་བུབ་ཏུ་ཉལ། ཇ་ཐུན་གྱི་
རྗེས་ནི་ངལ་གསོའི་དུས་ཚོད་ཡིན་པས་ཕོ་གསར་མོ་གསར་ཚོས་ཆུ་རྩེད་བྱེད་་་་་་
མགོ་བརྩམས། ཁོ་ཚོ་ངལ་རྩོལ་བྱེད་དུས་སྟོབས་ཤུགས་ཀྱིས་ཁེངས་ཡོད་པ་ཇི་
བཞིན་རྩེད་མོ་རྩེ་དུས་ཀྱང་རྫོགས་མཐའ་མེད་པའི་སྟོབས་ཤུགས་དེ་ཡོད་་་་་་་་་
འདུག ལྷག་པར་ཆུ་རྩེད་བྱེད་དུས་ཕོ་མོ་སུ་ཡིན་རུང་འཛེམ་བག་ཉག་ཙམ་ཡང་
མི་འདུག་སྟེ། མཚམས་རེར་ཕོ་གསར་འགས་བུ་མོ་ཞིག་བཟུང་ནས་ཆུར་
འཕངས་བྱུང་ལ། ལན་རེར་བུ་མོ་སྐོར་ཞིག་གསར་བུ་གཅིག་གི་སྟེང་དུ་རུབ་
ནས་ཁོའི་རྐང་ལག་བཞི་པོར་འཇུས་ཏེ་ཆུ་ལ་འཕེན་པར་བྱེད། དེ་བས་ཕོ་
གསར་ཚོའི་སྐད་ཅོར་སྣ་ཚོགས་དང་མོ་གསར་ཚོའི་ཧབ་ཆ་རྒྱག་པ་རྒྱང་རིང་་་་་
ང
163



དུ
ཁ་སང་གི་རྨི་ལམ།
ནས་ཐོས་ཐུབ། ཀུན་དགས་ཀྱང་ཁོ་ཚོའི་ཆུ་རྩེད་བྱེད་ཚུལ་ལ་ལྟ་བཞིན་མཚམས་
རེར་བསྲན་མ་ཚུགས་པར་དགོད་བཞིན་འདུག ཡུད་ཙམ་ནས་ཁོས་ལོབས་
ཕྱོགས་ལྟར་འབྲུག་མཚོ་གར་འདུག་ལ་བལྟས་དུས། མོས་ཀྱང་ནགས་འདབས་
སུ་ངལ་གསོ་བཞིན་རང་ལ་ལྟ་བཞིན་པ་མཐོང་། དེར་ཁོ་གཉིས་ཀྱིས་ཕན་ཚུན་
ལ་འཛུམ་སྟོན་རེས་ཀྱིས་བརྡ་རྒྱག་བཞིན་པའི་སྐབས་སུ། ཕོ་གསར་ཅུང་
གཟུགས་རིང་ཞིག་བརྒྱུགས་ཡོང་ནས་མོ་པང་དུ་བཏེགས་ཏེ་ཆུ་ལ་འཕེན་པར་་་་
བརྩམས། དེར་མོས་སྐད་ཅོར་རྒྱག་བཞིན་འཕག་འཚག་གང་མང་བྱས་ཀྱང་ཁྲ་
ཡིས་བྱིའུ་ཆུང་བཟུང་བ་ལྟར་ཐར་མ་ཐུབ། ཕོ་གསར་མོ་གསར་ཚོས་འབྲུག་མཚོ་
དང་གསར་བུ་དེ་གཉིས་ལ་བལྟས་ནས་འུར་རྒྱག་བཞིན་འདུག ཀུན་དགས་
ཚུལ་དེ་མཐོང་བས་སྙིང་ལ་གློ་བུར་བའི་ཙག་ཤད་ཅིག་བརྒྱུགས་ཤིང་། རང་
དབང་མེད་པར་འགྲེ་ལྡོག་ཅིག་བརྒྱབ་ནས་ཡར་ལངས། ཞིབ་འདང་ཞིག་
བརྒྱབ་ཚེ་རང་ཉིད་ཡར་ལངས་ནས་ཅི་ཞིག་བྱེད་དགོས་པ་རང་གིས་ཀྱང་མ་་་་་
ཤེས་པས། ཁོང་དགོད་བྱེད་བཞིན་དལ་བུར་མར་བསྡད། མ་གཞིར་འབྲུག་མཚོ་
དང་མཉམ་དུ་ཆུ་རྩེད་བྱེད་མཁན་ནི་ཨ་ཁུ་དོན་གྲུབ་རྒྱལ་གྱི་བུ་དབང་ཕྱུག་ཚེ་་་
རིང་རེད། ཀུན་དགའི་སེམས་སུ་དབང་ཕྱུག་ཚེ་རིང་གིས་འདི་ལྟར་འབྲུག་
མཚོར་གླགས་བཙལ་ནས་རྩེད་མོ་རྩེ་བར་དམིགས་ཡུལ་འདུག་བསམས་བྱུང་།
ཨ་ཧ། དོན་དེ་རང་ལ་འབྲེལ་བ་ཅི་ཞིག་ཡོད་དམ། ཀུན་དགས་སེམས་སུ་དེ་
ལྟར་སྙམ་ནའང་མིག་གིས་རང་དབང་མེད་པར་དབང་ཕྱུག་ཚེ་རིང་དང་འབྲུག་
མཚོའི་ཕྱོགས་སུ་བལྟ་དགོས་བྱུང་།
ཀུན་དགའ་དང་འབྲུག་མཚོ་ནི་ཆུང་དུས་ནས་བཟུང་མིང་སྲིང་བཞིན་་་་་
164



—- ཁ་སང་གི་རྨི་ལམ།
མཉམ་དུ་ནར་སོན་པས་བརྩེ་འདང་ཤིན་ཏུ་ཟབ། ལྷག་དོན་སློབ་ཆུང་ནས་
དམའ་འབྲིང་བར་སློབ་གྲོགས་ཡིན་ལ། དེ་དུས་ཁོ་གཉིས་སྡེ་བ་གཅིག་གི་ཡིན་
ཟེར་ནས་ཕན་ཚུན་ལ་རོགས་རམ་བྱེད་རྒྱུར་དགའ། དམའ་འབྲིང་མཐར་ཕྱིན་
སྐབས་ཨ་ཁུ་མགོན་པོས་ཨུ་ཚུགས་ཀྱིས“ བུ་མོ་ཚོ་སློབ་གྲྭར་སོང་ནས་ཅི་བྱེད”
ཅེས་མོ་བཙན་གྱིས་བཀག དེ་དུས་ཀུན་དགས་མོར་རོགས་བྱས་ནས་ཨ་ཁུ་
མགོན་པོར་ཞུ་བ་བྱས་མྱོང་ལ། འབྲུག་མཚོ་ཡང་ཐེངས་འགར་ཀུན་དགའ་དང་
མཉམ་དུ་སློབ་གྲྭར་བྲོས་མྱོང་། མཇུག་མཐར་ཨ་ཁུ་མགོན་པོས་ཁོ་གཉིས་ལ་
གཅར་རྡུང་ཡིད་ཚིམས་པ་ཞིག་བྱས་པར་བརྟེན། མོ་ངུ་བཞིན་ཀུན་དགའ་ལ
“ ངའི་སློབ་སྦྱོང་གི་ཕུགས་བསམ་ཡང་ཁྱོད་ལ་བཅོལ་ཡོད”ཅེས་ཡང་ཡང་བཤད་
མྱོང་། ཡིན་ནའང་བློ་ཡུལ་ལས་འདས་པ་ཞིག་ལ་ལོ་གསུམ་གྱི་རྗེས་སུ་ཀུན་
དགའ་ཡང་མོ་དང་འདྲ་བར་ཡུལ་ལ་ལོག་ནས་ངལ་རྩོལ་བྱེད་དགོས་བྱུང༌།
ཀུན་དགའ་སློབ་གྲྭ་ནས་ཐོག་མར་ཡུལ་ལ་ཡོང་དུས་འབྲུག་མཚོ་ཡོང་ནས་་་་་་་
སེམས་གསོ་བྱས་པར་མ་ཟད། ནམ་རྒྱུན་ལས་ཀ་ལས་དུས་ཁོ་ལ་རོགས་རམ་
གང་ཐུབ་བྱེད་པས། ཁོའི་སེམས་ནས་མོ་ནི་རང་གི་བློ་གཏོད་སའི་གྲོགས་པོ་
ཉག་ཅིག་ལ་རྩི་བཞིན་ཡོད། རྒྱུ་མཚན་དེའི་དབང་གིས་དེ་རིང་འབྲུག་མཚོ་དང་
དབང་ཕྱུག་ཚེ་རིང་གཉིས་ཆུ་རྩེད་བྱེད་དུས་རང་ཉིད་ལ་མིག་སེར་ཞིག་ལང་དུ་་
བཅུག ད་ལྟའི་བར་ཁོ་བུ་མོ་ཞིག་གི་ཆེད་དུ་མི་གཞན་ལ་མིག་སེར་ལངས་མ་
མྱོང་མོད། དེ་རིང་བློ་ཡུལ་ལས་འདས་པའི་བསམ་ཚུལ་འདི་འདྲ་སྐྱེས་པར་
བརྟགས་ན། ཕལ་ཆེར་རང་ཉིད་འབྲུག་མཚོར་སྔར་ནས་དམིགས་བསལ་གྱི་
དགའ་ཞེན་དེ་གྲུབ་ནས་ཡོད་པ་འདྲ་སྙམ། ཡིད་ལ་དེ་ལྟར་དྲན་པ་ན་ངོ་གདོང་
165



ར
ཁ་སང་གི་རྨི་ལམ།
ཧྲིལ་པོ་ཚ་ལམ་ལམ་དུ་གྱུར་ནས་འབྲུག་མཚོའི་ཕྱོགས་སུ་བལྟ་མི་ཕོད་པར་གྱུར།
དེར་མ་ཟད་འབྲུག་མཚོ་དང་དབང་ཕྱུག་ཚེ་རིང་གཉིས་ཀྱིས་ཆུ་རྩེད་བྱེད་་་་་་་
བཞིན་ཧབ་ཆ་རྒྱག་པའི་སྐད་སྒྲ་ད་དུང་མུ་མཐུད་དུ་རྣ་ལམ་དུ་ལྷུང་ཡོང་བས་་་
སྡོད་མི་བཟོད་པར་གྱུར། །
“ ཨ་རོགས་ཚོ། ད་ལས་མགོ་རྩོམས།'” ཆུའི་ཕར་ཁའི་ནགས་འདབས་སུ་
ངལ་གསོ་བྱེད་བཞིན་པའི་སྡེ་དཔོན་ཚེ་དབང་རྒྱལ་གྱིས་ཆུ་ཚོད་ལ་བལྟས་ཙམ་་་
བྱས་རྗེས་ཀི་བརྡ་བཏང་བྱུང་། སྡེ་དཔོན་གྱི་གསལ་ལྷང་ལྷང་གི་ཀི་སྒྲ་ཐོས་མ་
ཐག སྡེ་མི་རྣམས་ནི་དམག་སྤྱིས་བཀའ་ཡིས་བསྐུལ་པའི་དམག་མི་དང་འདྲ་
བར། མྱུར་སྟབས་ཀྱིས་ལྕགས་ཁེམ་ཐོགས་ནས་རང་བྱུང་ཁམས་ཆེན་པོར་
འཐབ་རྩོད་བྱེད་པའི་གཡུལ་ལ་ཆས་སོང་།
ཕྱི་དྲོ་ཆུ་ལོག་ལུང་བའི་མདོའི་རྐ་ཆེན་དེ་ལས་དགོས་ཤིང་། ཆུ་ལོག་ལུང་
མདོའི་རྐ་དེ་ནི་སྡེ་མི་རྣམས་ཀྱི་མགོ་ན་བའི་གནས་ཤིག་སྟེ། ན་ཆུའི་རྐ་ཆེན་ལུང་
མདོ་ནས་འཕྲེད་དུ་ལས་ཡོད་པར་མ་ཟད་རྐ་ཡོད་ས་ཤིན་ཏུ་མཐོ། ཆར་བ་
འབབ་ཐེངས་རེར། ལུང་བ་དེ་ནས་ཆུ་ལོག་མི་འབྱུང་བའི་དུས་མེད་ལ། ཆུ་ལོག་
བརྡོལ་ཐེངས་རེ་རེར་ལུང་མདོའི་རྐ་དག་གཙང་ཕྱགས་བྱས་འགྲོ། དེ་ལྟར་མི་
རབས་དུ་མར་ཆུ་ལོག་གིས་ཁུར་ཐེངས་རེ་རེར་རྐ་ཤུལ་དུ་གྲོག་ཤུར་ཟབ་མོ་རེ་་་་
བཏོད་འགྲོ་ལ། སྐབས་དེ་དུས་སྡེ་མི་ཚོས་ལྕགས་ཁེམ་བཟུང་ནས་གྲོག་ཤུར་སྙོམ་
དགོས་པ་དང་། ནམ་ཞིག་གནམ་རྒན་མས་སྐྱོ་བའི་མིག་ཆུ་དབོ་ཚེ། སྡེ་མི་ཚོས་
ཡང་བསྐྱར་ས་འདེད་འཕྲུལ་འཁོར་ཆུང་བའི་སྐྱེ་བ་ལེན་དགོས།
“སྡེ་དཔོན། ལུང་མདོ་འདིར་ཆུ་སྦུག་འཕངས་ན་མི་བཟང་ངམ།”
166



༨
ཁ་སང་གི་རྨི་ལམ།
ལས་མགོ་བརྩམས་ནས་ཅང་མ་འགོར་པར་ཀུན་དགས་བསམ་ཚུལ་དེ་་་་་
འདྲ་ཞིག་བཏོན།
“ཨ་ཙི། ཆུ་སྦུག་འཕངས་ན་ལོས་བཟང་། ཉོ་བྱེད་ཀྱི་སྒོར་མོ་ཁྱོད་ཀྱིས་
སྟེར་རམ།” དབང་ཕྱུག་ཚེ་རིང་གིས་ཟུར་ཟའི་ཚིག་གིས་དེ་ལྟར་སྨྲས་བྱུང་།
སྡེ་དཔོན་གྱིས་ཅི་ཡང་མི་ཟེར་བར་ཡུད་ཙམ་ལ་འདང་བརྒྱབ་རྗེས“ཀུན་་་
དགའ། ཁྱོད་ཀྱི་བསམ་འཆར་བཟང་ཡང་། སྡེ་བར་ལྕགས་སྦུག་ཆེན་པོ་ཉོ་བྱེད་
ཀྱི་གཞུང་སྒོར་མེད་”ཟེར། །
སྐབས་དེར་ཀུན་དགས་སེམས་སུ་སྔོན་ཆད་ཁུལ་ཐོག་ནས་སློབ་གྲྭ་འདོན་་་་
དུས། ཉེ་འདབས་ཀྱི་རྒྱ་སྡེ་དེ་ཚོས་ཨར་འདམ་གྱི་གློག་སྡོང་ཆུ་སྦུག་བྱས་ཡོད་པ་
དྲན་ནས་མུ་མཐུད་དུ“ སྡེ་བའི་མ་ཎི་ཁང་གི་ལྷས་དཀྱིལ་ན་གློག་སྡོང་ལྷག་མ་་་་
འགའ་ཡོད་པ་དེ་རྣམས་ཆུ་སྦུག་བྱས་ན་ཆོག་པ་རེད” ཅེས་སྨྲས། །
“ གློག་སྡོང་ཕྲ་དྲགས་པས་ཆུ་ཆེན་འདི་འདྲ་ཞིག་ག་ལ་ཤོང་།” དབང་ཕྱུག་
ཚེ་རིང་གིས་ཁོང་དགོད་བྱེད་བཞིན་དེ་ལྟར་ཟེར། དེར་སྡེ་མི་ཚང་མས་རང་
རང་སར་འདི་ལྟར་བྱས་ན་བཟང་བ་དང་། དེ་ལྟར་བྱས་ན་འགྲིག་ཅེས་རང་
རང་གི་དྲན་ཚུལ་སྣ་ཚོགས་གླེང་བར་བྱེད།
“ གློག་སྡོང་གཅིག་གི་ནང་མི་ཤོང་ཡང་། གློག་སྡོང་གསུམ་མཉམ་དུ་བཤིབ་
ན་མི་ཆོག་རྒྱུ་མེད།” ཀུན་དགས་དབང་ཕྱུག་ཚེ་རིང་གི་རྣམ་འགྱུར་དེ་མཐོང་
བས་སྐད་མགོ་སྔར་ལས་ཇེ་མཐོར་བཏང་སྟེ་བཤད། །
དབང་ཕྱུག་ཚེ་རིང་གཞན་ལ་མཐོང་ཆུང་བྱེད་རྒྱུར་དགའ་བ་དང་། ཀུན་
དགའ་ནི་དེ་ལས་ལྡོག་སྟེ་གཞན་གྱི་བརྙས་བཅོས་མི་འཁུར་མཁན་ཞིག་ཡིན་་་་་
167



ར
།
T
ཁ་སང་གི་རྨི་ལམ། །
པས། ཁོ་གཉིས་ནི་ནམ་རྒྱུན་ལས་ཀྱིས་བསྐོས་པའི་འཐབ་ཟླ་ལྟ་བུར་གྱུར་ནས་
འདུག ཞིབ་འདང་ཞིག་བརྒྱབ་ན། ཁོ་གཉིས་སྔོན་ཆད་འབྲེལ་བ་མི་ཆོག་རྒྱུ་
མེད་ནའང་། ཉེ་བའི་ལོ་འགའི་ནང་དབང་ཕྱུག་ཚེ་རིང་གིས་ཀུན་དགའ་མིག་
ནང་གི་ཚེར་མ་ལྟ་བུར་བརྩིས་ནས་ག་ས་གང་དུ་བརྙས་གཏམ་སྣ་ཚོགས་སྨྲ་བར་
བྱེད། ད་ལྟ་བལྟས་ན་ཕལ་ཆེར་ཀུན་དགའ་དང་འབྲུག་མཚོ་གཉིས་མཉམ་འགྲོ་
མཉམ་འདུག་བྱེད་པར་མ་དགའ་བ་འདྲ། །
“ཡ། ད་དེ་རིང་ཀུན་དགས་ལྕང་གླིང་སྡེ་བའི་མི་རབས་འགར་སྒྲུབ་མ་
ཐུབ་པའི་བྱ་བ་ཞིག་བསྒྲུབ་རྒྱུ་རེད། དབང་ཕྱུག་ཚེ་རིང་གིས་ཟུར་ཟའི་སྐད་ཆ་
དེ་ལྟར་བཤད་རྗེས་ལྕགས་ཁེམ་ཕར་གཡུགས་ནས་སར་བསྡད་བྱུང་།
དེར་སྡེ་དཔོན་དང་ཕོ་གསར་འགས་འདང་ཞིབ་མོ་ཞིག་བརྒྱབ་རྗེས་ཀུན་་་་
དགའི་བསམ་ཚུལ་དེར་འཐད་པའི་བརྡ་བསྟན་བྱུང་། དེ་བས་ཕྱི་དྲོ་མི་སྐོར་
ཞིག་མངགས་ནས་མ་ཎི་ཁང་གི་ལྷས་ནས་གློག་སྡོང་གསུམ་དྲུད་ཡོང་ཞིང༌། །
ཀུན་དགའི་འཆར་འགོད་ལྟར་ལུང་མདོ་ནས་འཕྲེད་དུ་འཕངས། དུས་ཚོད་
གཉིས་ལྷག་ལ་འབད་བརྩོན་བྱས་མཐར་ཆུ་སྦུག་ཡོངས་སུ་ལེགས་འགྲུབ་བྱུང་་་་
ཞིང་། རྐ་ནང་ལ་ཆུ་དྲངས་པ་ན་ཚུ་རོལ་ནས་ཕར་ཁའི་རྐ་ནང་བར་འགགས་
མེད་དུ་བཞུར་ཐུབ་པ་བྱུང་བས་སྡེ་མི་ཚོས་དགའ་སྤྲོའི་ཀི་སྒྲ་བསྒྲགས། ལུང་
མདོ་ཆུ་ལོག་གིས་ཐེངས་མང་བོར་བརྐོས་ནས་གྲོག་ཤུར་གཏིང་ཟབ་མོ་ཞིག་་་་་་
བཏོད་ཡོད་ཕྱིར། ཆུ་སྦུག་རང་བཞིན་གྱིས་ཇེ་མཐོར་སོང་བས་བར་སྣང་དུ་ཟམ་
པ་ཆུང་ཆུང་ཞིག་འཕངས་ཡོད་པ་ལྟར་སྣང་ལ། ལྕང་གླིང་སྡེ་བའི་ཡུལ་ལྗོངས་
ལ་བལྟ་བྱ་གསར་བ་ཞིག་བསྣན་འདུག སྡེ་དཔོན་ཚེ་དབང་རྒྱལ་གྱིས་ཆུ་རྐ་
168



ཁ་སང་གི་རྨི་ལམ།
གསར་བ་ལས་པར་རྟེན་འབྲེལ་ཞུ་སླད། སྡེ་བའི་ཚོང་ཁང་ནས་ཀ་ར་དང་ཆང་།
དུ་བ་སོགས་འོས་འཚམ་ཞིག་ཉོས་ཏེ་སྡེ་མི་ཚོར་གླུ་ལེན་གར་རྩེད་བྱེད་དུ་་་་་་
བཅུག ཞིང་པ་མང་ཚོགས་ལ་མཚོན་ན་ཞིང་ས་ནི་ཁོ་ཚོའི་རྟེན་གཞི་ཉག་ཅིག་
ཡིན་ལ། ཞིང་སའི་ནང་གི་ལོ་ཏོག་གི་ལེགས་ཉེས་ཀྱང་གཙོ་བོར་ཆུ་རྐ་ལ་བརྟེན་
དགོས་པ་རེད། ཆུ་ལོག་ལུང་མདོའི་རྐ་ལ་དེ་རིང་ཆུ་སྦུག་འཕངས་ཟིན་པ་དེས།
ཁོ་ཚོས་ལོ་རེ་ནས་ལོ་རེར་མཐུད་པའི་བསྐྱར་ཟློས་ཀྱི་ལས་ཀ་ཞིག་མཇུག་རྫོགས་་
པས་སྡེ་མི་རྣམས་ནི་དགའ་བ་འབུམ་གྱིས་མྱོས་པ་དང་། ལྷག་དོན་སྡེ་དཔོན་
གྱིས་སྒམ་བརླིང་གི་ཉམས་དང་བཅས་ཀུན་དགའ་ལ“ རིག་གནས་སྦྱངས་མྱོང་་་
བའི་མི་ནི་གཞན་དང་མི་འདྲ་བར་འདུག་ཅེས་བསྟོད་བསྔགས་ཡང་ཡང་བྱེད།
ཡིན་ནའང་ཀུན་དགར་མཚོན་ན་ད་སྔོན་དབང་ཕྱུག་ཚེ་རིང་གིས་རང་ལ་་
ཚིག་མཚོན་བཏབ་པར་ཁོང་ཁྲོ་ད་དུང་ཞི་མེད་པའི་ཁར། དབང་ཕྱུག་ཚེ་རིང་
གིས་ད་ལྟ་ཡང་གོ་སྐབས་བཙལ་ནས་འབྲུག་མཚོར་ཁ་བརྡ་བྱེད་བཞིན་འདུག་་་
པ་མཐོང་བས། སེམས་མི་སྐྱིད་པར་གྱུར་ནས་ཕྱི་དྲོ་ཡུལ་ལ་ལོག་དུས་ཀྱང་རང་
གཅིག་པུ་སྔོན་ལ་བུད་སོང་། །
ནམ་རྒྱུན་ཡིན་ན་ལས་ཀ་གྲོལ་ནས་ཡུལ་ལ་འགྲོ་དུས་འབྲུག་མཚོ་དང་ཀུན་
དགའ་གཉིས་མཉམ་དུ་ཡོང་བ་ཡིན། དེ་རིང་ཡང་ཅུང་ཙམ་མ་སོང་བར་འབྲུག་
མཚོས་ཁོའི་རྗེས་ཆོད་ནས་ངག་འཇམ་པོས“ ཁྱོད་གཅིག་པུ་སྔོན་ལ་སོང་ནས་ཅི་་
བྱེད། ལུས་ཁམས་མི་བདེ་བ་ཨེ་རེད” ཅེས་དྲིས་བྱུང་། སྤྱིར་ན་ཀུན་དགས་སྙིང་
ཁམས་མི་བདེ་ཟེར་འདོད་མོད། མོས་སེམས་ཁུར་བྱེད་བཞིན་ཡོད་པ་ཤེས་པས
“སྐྱོན་མེད། ལུས་ཁམས་མི་བདེ་བ་མ་རེད” ཟེར།
169



ཁ་སང་གི་རྨི་ལམ།
“ལྕགས་ཁེམ་ངས་འཁུར།” འབྲུག་མཚོས་སྔོན་ཆད་ཀྱང་ཐེངས་གཅིག་
མིན་པར་ཀུན་དགའི་ལྕགས་ཁེམ་ཁུར་རོགས་བྱས་མྱོང་། དེ་དུས་ཀུན་དགའ་
ངལ་རྩོལ་ལ་ཞུགས་མ་ཐག་ཡིན་པས། ཉིན་གང་བོར་ཨུ་ཚུགས་ཀྱིས་ས་རྐོ་རྡོ་
སློག་བྱས་རྗེས་ལག་པར་ཆུ་བུར་བརྡོལ་ཅིང་། ལུས་ཡོངས་ཀྱི་རུས་པའང་་་་་་་
འཐོར་ལོས་འགྲོ་སྙམ་པའི་སྣང་བ་སྐྱེས་པ་ནི། མོས་འཁུར་རོགས་བྱེད་ཟེར་དུས་
ཀྱང་ཁུར་དུ་བཅུག་པ་ཡིན། ཡིན་ནའང་དེ་རིང་ཁོས་ཅུང་གཟབ་ནན་གྱི་སྒོ་
ནས“ རྗེས་ཕྱོགས་ཁྱོད་ལ་དཀའ་ལས་མི་བཟོ་”ཞེས་སྨྲས་པར་མ་ཟད། ལྕགས་
ཁེམ་ཡང་ཕར་མ་བྱིན། ་ སྐབས་དེར་དབང་ཕྱུག་ཚེ་རིང་ཁོ་གཉིས་ཀྱི་རྗེས་སུ་
ཆོད་ལ་ཉེ་བས། ཀུན་དགས་འབྲུག་མཚོར་བལྟས་ཏེ“མི་ཞིག་གིས་ཁྱོད་ཀྱིས་
ལྕགས་ཁེམ་འཁུར་རོགས་ཨེ་བྱེད་ལ་རེ་བ་བཅངས་འདུག” ཟེར་ནས་ཕྱི་མིག་་་་་
ཙམ་ཡང་མི་བལྟ་བར་སྔོན་ལ་བུད་སོང་། འབྲུག་མཚོས་དང་ཐོག་ཅི་ཡིན་ཆ་མ་
འཚལ་ནའང་ཡུད་ཙམ་ནས་ཧ་གོ་སོང་བས། ཀུན་དགའི་རྒྱབ་གཟུགས་ལ་
བལྟས་ནས་གདོང་ལ་ལྐོག་གྱུར་གྱི་འཛུམ་མདངས་ཤིག་མངོན་ཡོང་།
ཉིན་འགའ་ལ་ལས་ཀ་གཞན་མེད་པས་ཀུན་དགའ་རང་ཁྱིམ་དུ་བསྡད་་་་་
ནས་དཔེ་ཆར་ལྟ་བཞིན་འདུག མཚམས་རེར་ཆུ་རྐ་ལས་པའི་ཉིན་དེར་འབྲུག་
མཚོར་མ་དགའ་བའི་རྣམ་འགྱུར་བསྟན་པའི་དོན་དག་དེ་ཡིད་ལ་དྲན་པས་ངོ་་་
གནོང་བའི་སྣང་བ་དབང་མེད་སྐྱེས། ཨ་ཙི། རང་ཉིད་ལ་ཅི་བྱུང་བ་ཡིན་ནམ། །
འབྲུག་མཚོས་ནོར་འཁྲུལ་གྱི་བྱ་བ་ཅི་ཞིག་བསྒྲུབས་སམ། མོ་ནི་རང་གི་ཆུང་མ་
མིན་ལ་དགའ་རོགས་ཀྱང་མིན་པས། ཕོ་གསར་གཞན་དང་འགྲོགས་པ་མཐོང་
ན་ཁོང་ཁྲོ་ལང་དོན་ཅི་ཡོད། སྔོན་ཆད་ཀྱི་ཁོག་རྒྱ་ཡངས་པའི་རང་ཉིད་ད་ལྟ་
170



ཁཡ་ ཁ་སང་གི་རྨི་ལམ།
བུད་མེད་ཚོ་བཞིན་དོན་མེད་ཕྲག་དོག་གི་རྒྱ་ལ་ཚུད་དོན་ཅི་ཡིན། དོན་དམ་དུ་
དབང་ཕྱུག་ཚེ་རིང་དང་འབྲུག་མཚོ་གཉིས་ཀྱི་འབྲེལ་བ་ཅི་ཡིན་ནམ། དབང་
ཕྱུག་ཚེ་རིང་ནི་ཡག་ཕོ་སྒོ་དང་ཁྱིམ་འབྱོར་བ། མི་རྒྱུད་རྩ་ལག་གང་ཐད་ནས་སྡེ་
བའི་ནང་གི་ཕོ་གསར་རྣམས་ཀྱི་རྩེ་མོ་ཡིན་ལ། ལྷག་དོན་ཁོའི་ཕ་དོན་གྲུབ་རྒྱལ་
ནི་སྤྱི་ཚོགས་རྙིང་བའི་ནང་ལྕང་གླིང་དཔོན་ཕྲུག་ཅེས་མིང་གྲགས་ཅན་ཞིག་་་་
ཡིན་པས། དབང་ཕྱུག་ཚེ་རིང་ཡང་དཔོན་ཕྲུག་གི་བུ་ཡིན་པའི་ཆ་ནས་སྣང་བ་
ཤིན་ཏུ་མཐོ། འབྲུག་མཚོ་དབང་ཕྱུག་ཚེ་རིང་ལ་འཐད་ཨེ་སྲིད་དམ། ཀུན་
དགའི་ཀླད་པའི་ནང་གློ་བུར་བའི་འདྲི་ཚིག་དེ་འདྲ་མང་བོ་ཞིག་ཤར་ཅིང་།
ཅང་མ་འགོར་པར་རང་གི་བསམ་ཚུལ་ནི་ཅི་འདྲའི་དགོད་བྲོ་བ་ལ་ཨང་སྙམ།
གང་ལྟར་ཁོ་གཉིས་ཀྱི་དོན་དག་རང་ལ་འབྲེལ་བ་ཅི་ཡང་མེད། དེ་ལས་མུ་
མཐུད་དུ་དཔེ་ཆར་བལྟས་ན་དགའ་སྙམ་ནའང་། ཀླད་པའི་ནང་འབྲུག་མཚོའི་
དོན་དག་ཁོ་ན་ཤར་ནས་དཔེ་ཆར་ལྟ་ཐབས་བྲལ་པར་གྱུར།
ནམ་རྒྱུན་ཡིན་ན་འབྲུག་མཚོར་ཁོམ་སྐབས་རེ་ཡོད་ཚེ་ཀུན་དགའ་ཚང་ལ་་
ཡོང་ནས་སྲུ་མོ་ཡུམ་འཚོར་ལས་རོགས་བྱེད་པ་མིན་ན། ཀུན་དགའ་དང་མཉམ་
དུ་དཔེ་ཆའི་སྐོར་གྱི་ཁ་བརྡ་བྱས་འོང་། ཡིན་ནའང་ཉིན་དེ་དག་ལ་མོའི་གྲིབ་
གཟུགས་ཙམ་ཡང་མཐོང་རྒྱུ་མ་བྱུང་བས། ཕལ་ཆེར་ཉིན་དེའི་རང་གི་བྱ་སྤྱོད་
ལ་ཁོང་ཁྲོ་ལངས་པ་འདྲ་སྙམ། ཀུན་དགས་དཔེ་ཆའི་ཁ་བསུམས་ཤིང་རྒྱབ་མལ་
ཐུལ་ལ་བསྙེས་ནས་སྟོང་འདང་རྒྱག་བཞིན་པའི་སྐབས་སུ། འབྲུག་མཚོ་གློ་བུར་
ཐབ་ཚང་ཆུང་བའི་སྒོ་ཁ་རུ་མངོན་བྱུང་། དེ་རིང་མོས་ལྭ་བ་ཅུང་གསར་བ་ཞིག་
གྱོན་འདུག་ལ། གནག་སྣུམ་གྱི་སྐྲ་ལོ་རིང་བོའང་སོ་མ་བཀྲུས་ཟིན་པས་འོད་
བ
171



ཁ་སང་གི་རྨི་ལམ།
ཀྲིག་ཀྲིག་བྱེད། ཆུང་དུས་ནས་ད་ལྟའི་བར་ཁོ་གཉིས་མཉམ་དུ་ནར་སོན་ཅིང་
མཉམ་དུ་སློབ་གྲྭར་སོང་བར་མ་ཟད། ད་ལྟ་ཡང་མཉམ་དུ་ངལ་རྩོལ་བྱེད་ཀྱིན་
ཡོད་མོད། ཁོས་འབྲུག་མཚོར་དེ་འདྲའི་ཞིབ་ལྟ་བྱས་མ་མྱོང་། མི་གཞན་གྱིས་
འབྲུག་མཚོ་ནི་ཅི་འདྲའི་མཛེས་པ་ལ་ཞེས་བསྟོད་བསྔགས་བྱེད་བཞིན་ཡོད་མོད།
ཀུན་དགར་མཚོན་ན་མོའི་ངོ་གདོང་དང་གཟུགས་གཞི། མགོ་སྐྲ་སོགས་ལ་ཆ་
རྒྱུས་ཡོད་དྲགས་ནས་མཛེས་དང་མི་མཛེས་སོགས་ཀྱི་སྐོར་ལ་མཉམ་འཇོག་མ་་་
བྱས། གང་ལྟར་གནས་གང་ཞིག་ནས་མོའི་ངོ་གདོང་དེ་མཐོང་ཚེ་སྙིང་ཉེ་བའི་
སྣང་བ་ཞིག་དབང་མེད་དུ་སྐྱེས་ཡོང༌། ཡིན་ནའང་དེ་རིང་མོ་ཡང་བསྐྱར་རང་
གི་མིག་མདུན་དུ་ལྷགས་དུས“མོ་ནི་ཅི་འདྲའི་མཛེས་པ་ལ་ཨང”སྙམ་པའི་ཚོར་་་
བ་ཐུན་མིན་པ་དེ་ཐོག་མར་སྐྱེས་བྱུང་། ལྷག་ཏུ་མོའི་ནག་ཅིང་སྒོར་ལ་དྭངས་
ཤིང་གསལ་བའི་མིག་ཟུང་དེས་གཞན་གྱི་སྙིང་ཁམས་ལ་དུངས་པའི་ན་ཟུག་་་་་
བར་མེད་སྟེར་བར་བྱེད། སྔོན་ཆད་དམའ་འབྲིང་དུ་ཞུགས་སྐབས་མོས་རྒྱ་གར་
གྱི་གར་མའི་ཆས་སྤྲས་ནས་ཞབས་བྲོ་འཁྲབ་མྱོང་སྟབས། སློབ་གྲོགས་ཚོས་་་་་
མོའི་མིག་ཟུང་རྒྱ་གར་མཛེས་མའི་མིག་དང་འདྲ་ཞེས་འདྲ་བ་རྒྱུ་མཚན་གྱི་སྒོ་་་་
ནས“ རྒྱ་གར་བུ་མོ་” ཞེས་པའི་མིང་ཡང་བཏགས་མྱོང་།
འབྲུག་མཚོ་མིག་ལམ་ལ་གློ་བུར་མངོན་པས་ཀུན་དགའ་ཡང་ཅུང་ཙམ་་་་
རིང་ཧད་དེ་འདུག་དགོས་བྱུང་།
འབྲུག་མཚོས་ཀུན་དགའི་རྣམ་འགྱུར་ལ་བལྟས་ཙམ་བྱས་རྗེས“ ཁྱོད་ད་་་་་་
དུང་ཁོང་ཁྲོ་ལང་བཞིན་ཡོད་དམ་” ཟེར།
“མེད། མེད།" ཀུན་དགའ་འབྲུག་མཚོ་དང་ལྷན་དུ་ཡོད་སྐབས་ཤིག་ལ་
172



ཁ་སང་གི་རྨི་ལམ།
རྐྱེན་མཚར་པོས་བསླངས་པའི་འཚུབ་ཆ་དེ་འདྲ་ནི་ཐེངས་དང་པོ་ཡིན་ལ། མོ་
ཚ་ཐབ་ཀྱི་འགྲམ་སྟེགས་སུ་བསྡད་རྗེས་ཅུང་གནོང་བའི་ཉམས་ཀྱིས“ དོ་དགོང་་་
སྡེ་བའི་ནང་གློག་བརྙན་བསྟན་རྒྱུ་རེད། ཁྱོད་བལྟ་རུ་འགྲོ་རྒྱུ་ཨེ་ཡིན” ཟེར།
སྤྱིར་ཀུན་དགའ་གློག་བརྙན་ལ་བལྟ་རྒྱུར་མི་དགའ་བས་ལན་ཅི་ཞིག་་་་་་
འདེབས་དགོས་སམ་སྙམ་པའི་སྐབས་སུ། འབྲུག་མཚོས་ཀྱང་ཀུན་དགའི་རྣམ་
འགྱུར་གྱིས་ཅི་མཚོན་པ་རྟོགས་ནས་ཁ་ཇེ་གསལ་ལ་བཏང་ནས“གལ་ཏེ་ཁྱོད་་་་
ཡོང་རྒྱུ་ན། ངས་ཁྱོད་ལ་བསྒུག་ངེས”ཞེས་བཤད་རྗེས་བུད་སོང་། །
འབྲུག་མཚོས་དུས་ཡུན་རིང་བོ་ཞིག་ལ་ཀུན་དགས་རང་ལ་སྙིང་གཏམ་་་་
གླེང་བར་བསྒུགས་ཀྱང་། ཧ་ལམ་ཀུན་དགས་དེའི་སྐོར་ལ་བསམ་བློ་གཏོང་གི་
མེད་པ་འདྲ་སྙམ། ཡིན་ནའང་ཆུ་རྐ་ལས་པའི་ཉིན་དེར་ཀུན་དགའ་ཁོང་ཁྲོ་
ལང་བ་མཐོང་དུས། མོས་ད་གཟོད་ཀུན་དགས་ཀྱང་རང་ལ་སྙིང་གཏམ་གླེང་
བསམས་ཀྱང་ཁ་གྲག་སྟབས་མ་བདེ་བར་ལུས་ཡོད་པ་ཤེས་སོང་། དེ་བས་མོར་
མཚོན་ན་ཀུན་དགས་རང་གི་ཆེད་དུ་དབང་ཕྱུག་ཚེ་རིང་སྟེང་ལ་མིག་སེར་ལང་་
བ་ཤེས་ནས་དགའ་སྤྲོ་སྐྱེས་བྱུང་། དེ་བས་དོ་དགོང་གློག་བརྙན་ལ་བལྟ་རུ་
འབོད་དོན་ཡང་མཐར་གཏུགས་ན་ཀུན་དགར་སྐད་ཆ་བཤད་པའི་གོ་སྐབས་་་་་
འཚོལ་བ་ཡིན།
མདོ་དབུས་མཐོ་སྒང་གི་ལས་ལ་བརྩོན་པའི་བདག་མོ་འདི་དག་ནི་རང་་་་
བཞིན་གྱིས་གཤིས་རྒྱུད་འཇམ་ཞིང་གཞུང་རྒྱུད་དྲང་ལ། མངོན་ཆུང་དང་བག་
ཡོད་ཀྱི་སྤྱོད་པས་རྟག་ཏུ་མཛེས་ཕྱིར། ཕྱི་གླིང་སྐྲ་སེར་མ་དག་དང་འདྲ་བར་རྒྱ་
ལམ་བཞི་མདོ་རུ་གཅེར་བུར་མཆོང་རྒྱུག་བྱེད་པའི་སྙིང་སྟོབས་གཏན་ནས་མེད་
173



ཁ་སང་གི་རྨི་ལམ། །
ལ། གྲོང་ཁྱེར་ཞང་ཀང་གི་རྒྱ་མོ་ཚོ་བཞིན“ངས་ཁྱོད་དྲན་ནས་ཤི་ཐལ” ཅེས་མི་
ཚོགས་ཀྱི་ཁྲོད་ནས་ཀིའང་འདེབས་མི་སྲིད། དེ་ལྟར་ན་ཆུང་མ་ཚོས་མི་རབས་
ནས་མི་རབས་བར་རང་གི་སྙིང་ན་གསོན་པའི་བརྩེ་དུངས་ཀྱི་བྱིའུ་དེ་རང་་་་་་་་
དགར་ཕྱིར་མི་གཏོང་ལ། གལ་ཏེ་ངེས་པར་སེམས་ཀྱི་འདོད་འདུན་ཕྱི་རུ་དབྱུང་
དགོས་པའི་སྐབས་དང་ཕྲད་ནའང་། སྙན་མོ་ངག་གིས་ལ་གཞས་ལེན་པའམ་
ཟུར་མིག་མདའ་མོའི་རྩལ་གྱིས་སྣུན་པར་བྱེད་པ་སོགས་སྙན་ངག་གི་བྲོ་བ་་་་་་
འདྲེས་པའི་ཐབས་ལམ་ཁྱད་མཚར་བ་ཞིག་ལ་བརྟེན་པ་ཡིན། དེ་རིང་ཀུན་
དགས་འབྲུག་མཚོའི་བརྩེ་འདང་གི་ཟེགས་མ་འཁྱུག་པའི་མིག་ཟུང་ལས། མོས་
སེམས་ཁོང་ནས་རང་ལ་བརྩེ་དུངས་ཀྱིས་གཡབ་མོ་བྱེད་བཞིན་ཡོད་པ་གསལ་་
བོར་རྟོགས་སོང་།
གློག་བརྙན་ནི་སྡེ་དཀྱིལ་དུ་ཡོད་པའི་ཁྱིམ་ཚང་ཞིག་གི་ལྷས་རའི་ནང་སྟོན་
བཞིན་འདུག སྤྱིར་སྡེ་བ་དེའི་ཁྱིམ་ཚང་འགའ་རེས་བརྙན་འཕྲིན་འཕྲུལ་ཆས་
ཉོས་ཟིན་མོད། ཡིན་ནའང་མི་ཚང་མ་སྔར་བཞིན་ཆབས་ཅིག་ཏུ་འདུས་ནས་
གློག་བརྙན་ལ་བལྟ་རྒྱུར་ཧ་ཅང་དགའ། ལྷག་ཏུ་ཕོ་གསར་ཚོས་གོ་སྐབས་འདི་
འདྲ་བེད་སྤྱད་ནས་རང་གི་བློར་འབབ་པའི་བུ་མོར་ཁ་བརྡ་འདྲ་བྱེད་ཨེ་ཐུབ་ལ་
ལྟ་བ་ཡིན་པས། གློག་བརྙན་ལ་བལྟ་རུ་ཡོང་མཁན་ཤིན་ཏུ་མང་།
ཀུན་དགས་དོ་དགོང་འབྲུག་མཚོར་རང་གི་སེམས་གཏམ་ཇི་ལྟར་གླེང་ན་་་་
བཟང་སྙམ་བཞིན་སྡེ་དཀྱིལ་ལ་བསླེབས་དུས། འབྲུག་མཚོས་དེ་གར་བསྒུགས་
ནས་ཡུན་རིང་འགོར་ཟིན། དེར་ཁོ་གཉིས་གློག་བརྙན་ལ་བལྟ་རུ་མ་སོང་བར་
སྲང་ལམ་བརྒྱུད་ནས་སྡེ་འདབས་སུ་བུད་ཅིང་། ཐེམ་པ་ཞོལ་མའི་ཞིང་སའི་
174



ཁ་སང་གི་རྨི་ལམ།
ཕྱོགས་སུ་གོམ་ཁ་དཀྱོགས། སྔོན་ཆད་སློབ་གྲྭ་ན་ཡོད་དུས་ཀྱང་ཁོ་གཉིས་དེ་
ལྟར་མཉམ་དུ་རྩལ་སྦྱོང་ར་བའི་ནང་འཆམ་འཆམ་ལ་སོང་མྱོང་། ཡིན་ནའང་
ཞིང་གྲོང་ལ་མཚོན་ན་མཚན་མོར་ཕོ་གསར་མོ་གསར་གཉིས་ཞིང་བར་ཀུན་ཏུ་་་
ལས་མེད་སྐོར་མྱུག་བྱེད་པ་དེ་ཧ་ཅང་བློ་ཡུལ་ལས་འདས་པའི་དོན་ཞིག་ལ་བརྩི་
ངེས། སྟབས་ལེགས་པ་ཞིག་ལ་དགོང་མོ་དེར་སུས་ཀྱང་ཁོ་གཉིས་ཞིང་བར་དུ་
འཆམ་འཆམ་ལ་འགྲོ་བ་མ་མཐོང་། །
དབྱར་ཁའི་མཚན་མོའི་མཁའ་དབུགས་ཀྱི་ཀློང་དུ་ད་དུང་ཉི་འོད་ཀྱི་དྲོད་་་
ཁོལ་འཁྱིལ་འདུག་ལ། དྲོད་འཇམ་གྱི་བསེར་བུའང་ལན་རེར་ལྡང་འོང་བས།
གྲོ་ཞིང་གི་སྙེ་མའི་རླབས་ཕྲེང་དལ་གྱིས་འཕྱུར་བར་བྱེད། ཁོ་གཉིས་རྣང་མར་
བསྡད་པ་ན། གྲོ་ཞིང་གི་རྒྱ་མཚོའི་འཇིངས་སུ་ནུབ་སྟེ་རྒྱུ་སྐར་ལམ་ལམ་འཚེར་
བའི་མཁའ་དབྱིངས་ལས་མཐོང་རྒྱུ་མི་འདུག སྐབས་དེར་ཁོར་ཡུག་ལྷིང་
འཇགས་ཡིན་པས་ལུང་མཐིལ་ན་བཞུར་བའི་ན་ཆུའི་ཤག་སྒྲའང་གསལ་ལྷང་་་་་
ངེར་ཐོས་ཐུབ་ལ། བྱ་རྒོད་ཐང་ཁ་རུ་ཟོག་བར་བསྡད་ཡོད་པའི་རྫི་བོ་ཚོས་གླིང་
བུ་རྒྱང་འབུད་བྱེད་པའི་སྒྲ་སྙན་མོ་དེའང་རྣ་ལམ་དུ་མཆེད་ཡོང་། མཐའ་
འཁོར་གྱི་རི་རྣམས་ནག་མདུང་ངེར་གནས་ལ། ཁྱད་པར་ལྕང་གླིང་སྡེ་བའི་བླ་
རི་ཨ་མྱེས་ལྷ་འབྲུག་ནི་བརྗིད་ཆགས་སེར་སྨྲ་བ་བཅད་ནས་འཇིག་རྟེན་གྱི་ལྟད་་་
མོར་གཡེང་བ་དང་འདྲ། དེ་ལྟ་བུའི་མཛེས་སྡུག་གིས་ཕྱུག་ཅིང་རྨི་ལམ་གྱི་ཞིང་
ཁམས་ལྟ་བུའི་དབྱར་གཞུང་གི་མཚན་མོར། གནས་དེ་རུ་ལྷད་མེད་པའི་བརྩེ་
དུངས་ཀྱི་མེ་ཏོག་ཅིག་གསར་དུ་འབུ་མགོ་བརྩམས་ལ། བགྲང་ལས་འདས་པའི་
སྙེ་མའི་ཚོགས་ཀྱིས་རྣམ་དག་གི་བརྩེ་དུངས་དེ་ལ་བསྟོད་པའི་མགོ་ལྕོག་ལྡེམ་་་་
175



ཁ་སང་གི་རྨི་ལམ། ཡཁ་
ཞིང་། མཁའ་ལམ་དུ་འཚེར་བའི་རྒྱུ་སྐར་ཁྲི་འབུམ་གྱིས་ཁོ་གཉིས་ཀྱི་ངོ་མཚར་
བའི་བརྩེ་དུངས་ལ་ཡིད་སྨོན་ཤོར་ནས་མིག་དག་བགྲད་པ་དང་འདྲ། །
ལེའུ་གཉིས་པ། ལས་སྐལ་གྱི་གདམ་གསེས།
དབྱར་གྱི་མཛེས་མས་ཁ་དོག་སྣ་ལྔ་བཀྲ་བའི་མཆོར་གོས་མནབས་ནས་་་་་
ཕར་བཞུད་ཅིང་། སྟོན་གྱི་བདག་མོས་གསེར་གྱི་འབྲས་བུ་བསྣམས་ནས་ཚུར་
ཕེབས་བྱུང་། ན་ལུང་རིང་མོའི་རི་ལུང་ཐང་གསུམ་ཁོ་ར་ཁོར་ཡུག་ཏུ་སེར་པོ་
གསེར་གྱི་ཁ་དོག་གིས་ཡོངས་སུ་འཁྱུད་འདུག ཞིང་ནང་གི་ལོ་ཏོག་སྨིན་ཐག་
ཆོད་ཅིང་སྙེ་མའི་ཚོགས་ཀྱི་མགོ་བོ་དུད་པར་བལྟས་ན། ད་ལོ་ལའང་ལོ་ལེགས་
བྱུང་ཡོད་པ་རྟོགས་ཐུབ།
ལྕང་གླིང་སྡེ་བའི་འདབས་ཀྱི་ཐེམ་པ་ཞོལ་མའི་ཞིང་ས་རུ། སྡེ་མི་ཚོས་བྲེལ་
བྲེལ་འཚུབ་འཚུབ་ངང་ཞིང་འབྲེག་བཞིན་འདུག་ལ། མི་རེ་རེའི་སྒལ་གཞུང
རྔུལ་ཆུས་བངས་ནས་ཚི་ལེན་རློན་པར་བཏང་ནའང་། འབྲས་བུའི་ཁུར་གྱིས་ལྕི་
བའི་སྙེ་མས་ལུས་སེམས་ཀྱི་ངལ་དུབ་སྔར་ནས་བསལ་འདུག
ཀུན་དགའ་ཚང་གི་ཞིང་སའི་གཞི་ཁྱོན་མ་གཞི་ནས་ཆུང་ལ། དེའི་ཁར་ད་
ལྟ་ཞིང་འབྲེག་མཁན་མི་གསུམ་ཡོད་པས། དེ་རིང་ཕྱི་དྲོ་སྡེ་བ་ཡོངས་ཀྱི་སྔོན་ལ་
ཁོ་ཚང་གིས་ལས་ཀ་འགྲུབ་པ་རེད།
ད་ནི་གཡུལ་གཅོག་པར་གྲ་སྒྲིག་བྱེད་དགོས། སྡེ་བ་དེར་མཚོན་ན་སྔོན་
ཆད་གཡུལ་གཅོག་སྐབས་རྟ་བོང་ལ་རྡོ་རིལ་དྲངས་ནས་འདེད་པ་ཡིན་མོད། ཉེ་
བའི་ལོ་འགའི་རིང་ཁྱིམ་ཚང་སྐོར་ཞིག་གིས་གཡུལ་གཅོག་འཕྲུལ་འཁོར་བཀོལ་་
176



-- ཁ་སང་གི་རྨི་ལམ།
ན་ལས་ཚེགས་མེད་པ་ཤེས་པས་སྡེ་བ་གཞན་ནས་གླས་ཡོང་བཞིན་ཡོད་ལ། །
ཁྱིམ་ཚང་སྐོར་ཞིག་གིས་སྔར་བཞིན་ཡབ་མེས་ཀྱི་ལུགས་སྲོལ་མ་དོར་བར་རྡོ་་་་་
རིལ་སྤྱོད་བཞིན་འདུག
ཉིན་འགའི་སྔོན་དུ་ཀུན་དགའ་རྫོང་མཁར་ལ་འགྲོ་དུས། རྫོང་མཁར་དང་
ཐག་ཉེ་བའི་ལོ་ཡག་སྡེ་བའི་སློབ་གྲོགས་རྟ་མགྲིན་དང་ཕྲད་བྱུང་ལ། གཡུལ་
གཅོག་པའི་སྐོར་ཁ་བརྡ་བྱས་དུས། རྟ་མགྲིན་གྱིས་ཁོ་ཚང་ལ་གཡུལ་གཅོག་
འཕྲུལ་འཁོར་ཞིག་ཡོད་ཚུལ་ལབ་པས་། སྐབས་དེར་ཁོ་གཉིས་ཀྱིས་གྲོས་བྱས་
ནས་རྗེས་ཕྱོགས་རྟ་མགྲིན་ལྕང་གླིང་སྡེ་བར་གཡུལ་གཅོག་ཏུ་ཡོང་རྒྱུ་བྱས། དེ་
བས་ཀུན་དགས་ཕུ་བོ་དང་སྲུ་མོ་གཉིས་ལ་དེ་དོན་བཤད་རྗེས། ཕྱི་ཉིན་ཞོགས་
པར་ལོ་ཡག་སྡེ་བར་འཕྲུལ་འཁོར་གླ་རུ་ཆས། ཀུན་དགའ་རྐང་ཐང་དུ་ལམ་ལ་
ཞུགས་ནས་ལེ་བར་བཞི་ལྷག་ཕྱིན་པ་ན། གུར་མགོན་སྡེ་བའི་ལག་སྐྱོར་འཕྲུལ་
འཁོར་ཞིག་རྫོང་མཁར་ལ་འགྲོ་བ་དང་སྟབས་འགྲིག་སོང་།
དེ་ལྟར་ཆུ་ཚོད་གཅིག་ཙམ་གྱི་ལམ་ཐག་བརྒྱུད་ནས་ལོ་ཡག་སྡེ་བར་་་་་་་་་
བསླེབས་པས། ཀུན་དགས་ཁ་ལོ་པར་བཀའ་དྲིན་ཞུ་རྗེས་ཐད་ཀར་སློབ་གྲོགས་
རྟ་མགྲིན་ཚང་ལ་སོང་། སྐབས་དེར་རྟ་མགྲིན་ཁྱིམ་དུ་མི་འདུག་སྟེ། གནས་ཚུལ་
དྲིས་པར་རྫོང་མཁར་ལ་བུད་སོང་ཟེར། ལོ་ཡག་སྡེ་བ་དང་རྫོང་མཁར་གཉིས་
འདྲེས་ནས་ཡོད་པས། ཀུན་དགས་སློབ་གྲོགས་ཀྱི་ཁྱིམ་དུ་ཇ་འཐུངས་ནས་ཡུད་
ཙམ་བསྡད་རྗེས་རྫོང་མཁར་ལ་རྟ་མགྲིན་བཙལ་དུ་སོང་། ད་ལྟ་ག་ས་གང་དུ་
སྟོན་ལས་ལ་བྲེལ་བཞིན་ཡོད་པས། རྫོང་མཁར་ན་གཞིས་སྡོད་ལས་བྱེད་པ་དང་
ཚོང་པ་དག་ལས་མི་འདུག་སྟེ། སྲང་ལམ་ཧྲིལ་པོ་ཕལ་ཆེར་སྟོང་ཤིགས་སེ་འདུག
177



ཁ་སང་གི་རྨི་ལམ།
རླངས་འཁོར་ས་ཚིགས་ཀྱི་ར་བའི་སྒོ་ཁར་ཡར་འགྲོ་མར་ཡོང་བྱེད་བཞིན་་
པའི་འགྲུལ་པ་འགའ་རེ་འདུག་ལ། དེ་ལས་མང་ཆེ་བ་ནི་ཐག་རིང་གྲོང་ཁྱེར་དུ་
སློབ་གཉེར་ལ་འགྲོ་བའི་སློབ་མ་རེད། ས་དེའི་སློབ་མ་རྣམས་ནི་ལས་སྐལ་
བཟང་བོ་ཅན་ཤ་སྟག་སྟེ། དགུན་གནང་སྐབས་སུ་ལོ་སར་ལའང་ཉེ་བས་ཕ་
ཡུལ་དུ་ཡོང་ནས་ངལ་གསོ་ཡིད་ཚིམས་པ་རེ་བྱེད་ཐུབ་ལ། དཔྱིད་ཀའི་རྨོ་
འདེབས་སོགས་ཞིང་ལས་མགོ་བརྩམས་མ་ཐག་སློབ་གྲྭ་ཚོགས་རན་ལ་བསླེབས་
པས་དཀའ་ལས་ཅུང་ཙམ་ཡང་མྱོང་མི་དགོས། དེ་བཞིན་དྲུག་པའི་བཅོ་ལྔའི་
དུས་ཆེན་ཚོགས་རན་ལ་བསླེབས་དུས་དབྱར་གནང་བཏང་འོང་ལ། སྟོན་སྡུད་
ཀྱི་ལས་ཀའི་མགོ་རྩོམ་དུས་སློབ་མགོ་ཚུགས་འགྲོ་བས། ཁོ་ཚོས་ཟོར་བར་ལག་
པས་རེག་ཙམ་ཡང་བྱེད་མི་དགོས་པར་ཡང་བསྐྱར་ཕ་ཡུལ་ནས་བུད་འགྲོ། ཀུན་
དགས་སྔོན་ཆད་རང་ཉིད་ཀྱང་ཁོ་ཚོ་དང་འདྲ་བར་དགའ་དགའ་སྤྲོ་སྤྲོའི་ངང་་་་
སློབ་གྲྭར་སོང་བ་དྲན་ཚེ་ཡིད་ལ་སྨྲ་མི་ཤེས་པའི་སྐྱོ་བ་ཞིག་སྐྱེས། རླངས་འཁོར་
འགྲམ་གྱི་སློབ་མ་དེ་དག་གི་ཁྲོད་དུ་རང་གི་སློབ་གྲོགས་ཀྱང་ཡོད་སྲིད་མོད། ད་
ལྟ་ཁོ་ཚོ་ནི་ཤེས་ཡོན་དང་ཐོབ་ཐང་ཉིས་ལྡན་གྱི་སློབ་གྲྭ་ཆེན་མོ་པར་གྱུར་ཟིན་་་་
ལ། རང་ཉིད་སྔར་བཞིན་ཞིང་པའི་བུ་ཕྲུག་དཀྱུས་མ་ཞིག་ཡིན་པ་དྲན་ནས་
དེར་བལྟ་རུ་འགྲོ་འདོད་མ་བྱུང་བར་གོམ་ཁ་རྒྱ་ལམ་ཕར་ཕྱོགས་སུ་དཀྱོགས། །
ཀུན་དགའ་རྫོང་དངུལ་བཅོལ་ཁང་གི་མདུན་དུ་བསླེབས་པ་ན། ཏག་ཏག་
ལ་སློབ་གྲོགས་རྟ་མགྲིན་དང་མི་ཞིག་མཉམ་དུ་སྒོར་བུད་པ་མཐོང་།
“ ཀུན་དགའ། ཁྱོད་བདེ་མོ་ཡིན་ནམ།”
“བདེ་མོ་ཡིན།”
178



ཁ་སང་གི་རྨི་ལམ།
“ ཨ་ཕྱི། ཀུན་དགའ། མ་ཕྲད་པར་ཡུན་རིང་འགོར་སོང་། ཕུ་བོ་ངོ་མི་
ཤེས་སམ།”
ཀུན་དགས་རྟ་མགྲིན་དང་མཉམ་དུ་ཡོང་མཁན་དེར་ཞིབ་ལྟ་བྱས་དུས།
མ་གཞིར་དེ་ནི་དམའ་འབྲིང་སྐབས་ཀྱི་སློབ་གྲོགས་འཇམ་དཔལ་རྒྱལ་རེད།
སྔོན་ཆད་སློབ་གྲོགས་ཡིན་དུས་འཇམ་དཔལ་རྒྱལ་དང་ཀུན་དགའ་གཉིས་ནི་མ་
གཅིག་སྤུན་ལས་ལྷག་པའི་གྲོགས་པོ་བཟང་བོ་ཡིན།
དམའ་འབྲིང་མཐར་ཕྱིན་ཁར་ཁོས་སློབ་མཚམས་བཞག་ནས་ཚོང་ལས་་་་
གཉེར་པ་རེད། འཇམ་དཔལ་རྒྱལ་གྱི་ཨ་ཕ་ནི་ན་ཆེན་རྫོང་གི་ཚོང་དཔོན་ཨང་
དང་པོ་ཡིན་པས། ཁོང་གི་ཤུགས་རྐྱེན་འོག་འཇམ་དཔལ་རྒྱལ་ཡང་ཆུང་དུས་
ནས་ཚོང་ལས་ལ་སྤྲོ་སྣང་ཤིན་ཏུ་ཆེ། ཀུན་དགས་འཇམ་དཔལ་རྒྱལ་ལ་ཞིབ་ལྟ་
བྱེད་དུས། ཁོའི་ལུས་ལ་གྱོན་ཆོས་རྩ་ཆེན་ཤ་སྟག་གྱོན་ཡོད་ཅིང་། མཁྲིག་མར་
གསེར་མདོག་གི་ཆུ་ཚོད་འཁོར་ལོ་ཞིག་ཀྱང་བཏགས་འདུག
“ཕུ་བོ། ཡུན་རིང་ཞིག་ལ་མ་ཕྲད་དེ། ད་ནི་སྐུ་ཤ་རྒྱགས་སུ་ཕྱིན་འདུག”
ཀུན་དགའ་དམའ་འབྲིང་འགྲིམ་དུས་འཛིན་གྲྭའི་ནང་གི་ལོ་ན་ཆེས་ཆུང་་་
བོ་ཡིན་ལ། འཇམ་དཔལ་རྒྱལ་ཁོ་ལས་ལོ་ན་ཅུང་ཆེ་བར་མ་ཟད་འཛིན་གྲྭའི་
སྐྱོར་དཔོན་ཡང་ཡིན་པས། ནམ་རྒྱུན་ཀུན་དགར་ལྟ་སྐྱོང་བྱས་འོང་བས་ཀུན་
དགས་ཁོ་ལ“ཕུ་བོ”ཞེས་འབོད། ཀུན་དགས་གོང་གི་སྐད་ཆ་དེ་བཤད་པ་ན།
འཇམ་དཔལ་རྒྱལ་དགོད་ཙམ་བྱས་ཏེ་ཅི་ཞིག་བཤད་རྩིས་བྱེད་སྐབས། སློབ་
གྲོགས་རྟ་མགྲིན་གྱིས“ ད་ལྟ་ཁོ་ཚོང་དཔོན་དུ་གྱུར་པར་བརྟེན། སྐུ་ཤ་དར་བ་
ལོས་འབྱུང”ཞེས་བཤད་པས། ཁོ་ཚོ་གསུམ་པོ་རང་དབང་མེད་པར་དགོད་ཁ་
179



ཁ་སང་གི་རྨི་ལམ།
ཤོར།
“ང་ཚོ་མ་ཕྲད་པར་ཡུན་རིང་འགོར་སོང་། དེ་རིང་ཁ་བརྡ་སྐྱིད་པོ་ཞིག་
བྱེད།”
འཇམ་དཔལ་རྒྱལ་གྱིས་དེ་ལྟར་སྨྲ་བཞིན་ཀུན་དགའ་དང་རྟ་མགྲིན་་་་་་་་
གཉིས་ཀ་ཉེ་འགྲམ་གྱི་ཟ་ཁང་ཞིག་ཏུ་ཁྲིད།
དེ་གར་ཁོས་སྒོར་བརྒྱ་ལྷག་གིས་ཚོད་མ་སྣ་ཚོགས་སྒྲིག་ཤོམ་བྱས་པར་མ་་་
ཟད་ལྷུ་ཆང་ཡང་རྒྱ་མ་བཅུ་ལྷག་ཉོས་ཡོང་། སྤྱིར་ཀུན་དགས་ཆང་མི་འཐུང་
ནའང་དེ་རིང་གྲོགས་པོའི་ངོ་ཟློག་མ་ཐུབ་པར་འཐུང་དགོས་བྱུང་། འཇམ་
དཔལ་རྒྱལ་གྱིས་ཁ་བརྡ་བྱས་པ་ལྟར་ན། དམའ་འབྲིང་མཐར་ཕྱིན་མ་ཕྱིན་གྱི་
མཚམས་ནས་ཁོ་ཕ་དང་མཉམ་དུ་ལྷ་ས་དང་རྔ་བ། བླ་བྲང་སོགས་སུ་ཚོང་རྒྱག་
པར་སོང་ལ། ཐ་ན་ནང་ལོགས་ཀྱི་གྲོང་ཁྱེར་ཆེན་མོ་ཧྲང་ཧའེ་སོགས་ལའང་
ཐེངས་འགར་སོང་མྱོང་ཟེར། ལྷག་ཏུ་ལོ་འདི་དག་ལ་ཨ་ཕས་ཁོར་མ་རྩ་སྒོར་ཁྲི་
བཅུ་བྱིན་ནས་ཁོ་ཁེར་མཆེད་ལ་ཕུད་དེ་ཚོང་བྱེད་དུ་འཇུག་བཞིན་ཡོད་ཟེར།
དེ་བས་རྫོང་མཁར་ཆུང་ཆུང་དེར་མཚོན་ན་འཇམ་དཔལ་རྒྱལ་ཡང་ཚོང་དཔོན་
ཞིག་ཏུ་རྩི་ཆོག་པར་སྣང་། འཇམ་དཔལ་རྒྱལ་གྱིས་རང་གི་གནས་ཚུལ་ཁ་བརྡ་
བྱས་ཚར་རྗེས། སློབ་གྲོགས་གཉིས་ལ་ཉེ་བའི་ལོ་འགའི་རིང་གི་གནས་ཚུལ་དྲིས་
བྱུང་། དེར་རྟ་མགྲིན་གྱིས་རང་ཉིད་དམའ་འབྲིང་མཐར་ཕྱིན་རྗེས་ཁྱིམ་དུ་ཕ་
མ་གཉིས་ལ་ལག་རོགས་མེད་པས་ཡུལ་ལ་ལོག་པ་དང་། ཡུལ་ན་ལས་ཀ་མེད་
དུས་རང་ཁྱིམ་གྱི་རླངས་འཁོར་བསྐོར་ནས་ཟི་ལིང་དང་ཁུལ། གྲོང་རྡལ་སོགས་
ཅུང་ཐག་ཉེ་སར་དངོས་ཟོང་འདྲུད་དུ་འགྲོ་བཞིན་ཡོད་ཟེར།
180



ཁ་སང་གི་རྨི་ལམ།
“ ཀུན་དགའ། ཁྱོད་ཀྱི་ཕུགས་བསམ་ནི་སློབ་ཆེན་འགྲིམ་རྒྱུ་དེ་མིན་ནམ།
རྗེས་སུ་ཅིའི་ཕྱིར་སློབ་གྲྭར་མ་སོང་བ་ཡིན།”
འཇམ་དཔལ་རྒྱལ་གྱིས་རྟ་མགྲིན་གྱི་ཁ་བརྡར་ཉན་ཚར་རྗེས་ཀུན་དགར་་་་
དེ་ལྟར་དྲིས་བྱུང་།
ལྷུ་ཆང་གིས་ལུས་ལ་ངར་ཤུགས་རྒྱས་ཟིན་ནའང་ཀུན་དགའི་སེམས་པ་་་་་
སྔར་བཞིན་འཁྱག་སིབ་སིབ་ཏུ་འདུག དེར་ཁོས་དབུགས་རིང་ཞིག་ཕྱུང་རྗེས་
སློབ་གྲྭར་འགྲོ་མ་ཐུབ་པའི་དངོས་ཡོད་གནས་ཚུལ་ཇི་བཞིན་བཤད།
“ ཀུན་དགའ། ཁྱོད་ཡིད་མ་ཕམ། རྗེས་ཕྱོགས་མདུན་ལམ་ལེགས་པོ་ཡོད་
ངེས།”
འཇམ་དཔལ་རྒྱལ་གྱིས་ཀུན་དགའི་སེམས་ཀྱི་སྡུག་བསྔལ་རྟོགས་ནས་ཁོའི་
ཕྲག་པར་ལག་པས་རྡེབ་བཞིན་དེ་སྐད་ཟེར།
དེ་ལྟར་ཁོ་ཚོ་ཕྱི་དྲོ་ཧྲིལ་པོར་ཟ་ཁང་དེའི་ནང་ཁ་བརྡ་སྣ་ཚོགས་བྱས་ནས་་་
བསྡད་པ་དང་། འཇམ་དཔལ་རྒྱལ་གྱིས་ད་དུང་སློབ་གྲྭ་ཆེན་མོ་ནས་མཐར་
ཕྱིན་པའི་དགའ་རོགས་ཞིག་ཀྱང་བཙལ་ཡོད་ཚུལ་ལབ་བྱུང་བར་མ་ཟད། མོས་
ཀྱང་རང་ལ་ཚོང་རྒྱག་རོགས་བྱེད་བཞིན་ཡོད་ཟེར། དགོང་མོ་དེར་རྟ་མགྲིན་
གྱིས་ཨུ་ཚུགས་ཡང་ཡང་བྱས་མཐར་ཀུན་དགའ་དང་འཇམ་དཔལ་རྒྱལ་གཉིས་་
ཁོ་ཚང་དུ་ཞག་འདུག་བྱས། །
“གལ་ཏེ་ཁྱོད་གཉིས་འཐད་པ་ཡིན་ན། ང་དང་མཉམ་དུ་ཕྱི་ནས་ཚོང་
བརྒྱབ་ཆོག” མལ་དུ་ཉལ་སྐབས་འཇམ་དཔལ་རྒྱལ་གྱིས་ཁོ་གཉིས་ལ་དེ་ལྟར་
སྨྲས་བྱུང་། རྟ་མགྲིན་གྱིས་མྱུར་དུ་དེ་ཤིན་ཏུ་བཟང་ཟེར་མོད། ཀུན་དགར་
7
181



3
་
་
"
:
"
"
"
"
.
.,!,，，
IIII
བུ
ཁ་སང་གི་རྨི་ལམ། ས་ཡ་
མཚོན་ན་རང་ལ་ཚོང་རྒྱག་བྱེད་ཀྱི་མ་རྩ་སྒོར་གཅིག་ཀྱང་མེད་པས་སྐད་ཆ་དེར་
ལན་ཅི་ཡང་མ་བཏབ།
“ ཀུན་དགའ། མ་རྩའི་ཕྱོགས་ལ་འདང་རྒྱག་མི་དགོས། འཇམ་དཔལ་རྒྱལ་
གྱི་མ་རྩའི་སྟེང་ངས་ཀྱང་སྒོར་ཁྲི་གསུམ་སྣོན་ཐུབ།” རྟ་མགྲིན་གྱིས་ཀུན་དགའི་
རྣམ་འགྱུར་མཐོང་བས་དེ་ལྟར་བཤད་བྱུང༌། ཀུན་དགར་མ་རྩ་མེད་པའི་ཁར་ ་
ད་ལྟའི་བར་ཚོང་ལས་ཀྱི་ཕྱོགས་ལ་བསམ་བློ་ཙམ་ཡང་བཏང་མ་མྱོང་བས།
ལན་ཅི་ཞིག་འདེབས་དགོས་པའང་མི་ཤེས་པར་གྱུར། ཡང་གཅིག་བཤད་ན་
རང་ལ་ཚོང་རྒྱག་པའི་ནུས་པ་དང་ཉམས་མྱོང་ཡང་ཞན་པས། སྒྲུབ་ཟེར་དུས་
སྒྲུབ་ཐུབ་པའི་ལས་ཀ་སླ་མོ་དེ་འདྲ་ཞིག་ག་ལ་ཡིན་སྙམ། །
འཇམ་དཔལ་རྒྱལ་གྱིས་ཀུན་དགའི་སེམས་དོན་རྟོགས་པས་དགོད་ཞོར་་་་་
དུ“ ཀུན་དགའ། ཁྱོད་ཀྱིས་དཔེ་ཆ་མང་བོར་ལྟ་བ་ལས་སྒོར་མོར་མཐོང་ཆེན་དེ་
འདྲ་མི་བྱེད་པ་ངས་ཤེས་ཡོད། ཡིན་ནའང་དེང་སྐབས་ཀྱི་སྤྱི་ཚོགས་ནང་སྒོར་
མོ་མེད་ན་བྱ་བ་ཅི་ཡང་མི་འགྲུབ” ཅེས་ཁོ་ཚོང་ལས་སུ་ཞུགས་པར་གོ་བསྐོན་བློ་་
འགུགས་བྱས།
ཕྱི་ཉིན་ཞོགས་པར་འཇམ་དཔལ་རྒྱལ་ཁུལ་ཐོག་ལ་འགྲོ་དགོས་ཟེར་བས།
ཁོ་གཉིས་ཀྱིས་རླངས་འཁོར་ས་ཚིགས་སུ་སྐྱེལ་མ་བྱས། གྱེས་ཁར་འཇམ་དཔལ་
རྒྱལ་གྱིས་ཡང་བསྐྱར་ཀུན་དགའི་ལག་པར་འཇུས་ནས“གལ་ཏེ་དོན་དེར་ཡིད་་་་
འཐད་བྱུང་ན། ང་ལ་ཁ་པར་བརྒྱབ་ཆོག སྐབས་དེ་དུས་རྟ་མགྲིན་དང་མཉམ་
དུ་ང་འཚོལ་བར་ཤོག་དང༌། མ་རྩའི་ཐད་འདང་རྒྱག་བྱེད་མི་དགོས” ཟེར་
བཞིན་ལག་འཁྱེར་ཁ་པར་གྱི་ཨང་གྲངས་ཤིག་ཀྱང་བྲིས་སོང་།
182



ཁ་སང་གི་རྨི་ལམ།
རྟ་མགྲིན་དང་ཀུན་དགའ་གཉིས་ཀྱིས་འཇམ་དཔལ་རྒྱལ་བསྐྱལ་རྗེས།
ཕྱིར་ལོ་ཡག་སྡེ་བར་ཕྱིན་ནས་ནངས་ཇ་འཐུངས་པ་དང་། དེ་ནས་ལག་སྐྱོར་
འཁོར་ལོའི་སྟེང་གཡུལ་གཅོག་འཕྲུལ་འཁོར་བཞག་ནས་ལྕང་གླིང་སྡེ་བར་ཆས།
ཉིན་དེའི་ཕྱི་དྲོ་ཐོག་མར་ཀུན་དགའ་ཚང་གི་གཡུལ་བཅག་པ་ལ། རྟ་
མགྲིན་གྱིས་གླས་གླ་སྐར་གང་ཡང་མ་བླངས། དེ་ལྟར་ཕྱི་ཉིན་ནས་བཟུང་ཁྱིམ་
ཚང་མང་བོ་སྔ་གཞུག་བརྩད་ནས་རྟ་མགྲིན་གྱི་གཡུལ་གཅོག་འཕྲུལ་འཁོར་་་་
རུ་ཡོང་བས། ཁོར་ཁོམ་ལོང་སྤུ་ཙམ་ཡང་མེད་པར་གྱུར།
ཉིན་རྒྱུན་ཀུན་དགས་ཁོ་ལ་རོགས་བྱས་ནས་འཕྲུལ་འཁོར་ཡར་འཇོག་་་་་་
མར་ལེན་བྱེད་བཞིན་ཡོད། འབྲུག་མཚོ་དང་རྟ་མགྲིན་གཉིས་ཀའང་སློབ་་་་་་
གྲོགས་ཡིན་པས་མོ་ཡོང་ནས་འཚམས་འདྲི་བྱས་ཤིང༌། རྟ་མགྲིན་གྱིས་ཀུན་
དགའ་དང་མོའི་འབྲེལ་བ་ཤེས་རྗེས་ཁོ་གཉིས་ལ་སྨོན་འདུན་ཞུས་སོང་།
རབ་མཐོ་མཁའ་ལ་བསྙེགས་པའི་ཧི་མ་ལ་ཡའི་རི་རྒྱུད་ཀྱིས་རྒྱ་གར་ཚ་་་་་
བའི་ཡུལ་གྱི་དྲོད་དང་བརླན་གཤེར་མཐའ་དག་བྱང་དུ་རྒྱུ་བ་བཀག་པར་་་་་་་་
བརྟེན། བསིལ་ལྡན་ཁ་བའི་ལྗོངས་ནི་ས་ཆ་གཞན་ལས་གྲང་ངར་ཆེ་བར་གྱུར།
ད་ལོའི་དགུན་མགོ་ཚུགས་པ་ནས་གནམ་ངོ་དྭངས་པའི་ཉིན་མོ་ཤིན་ཏུ་དཀོན་་་་
ལ། མཁའ་དབྱིངས་ཧྲིལ་པོ་རབ་རིབ་ཀྱི་སྤྲིན་པས་གཏིབས་ཤིང་། ཉི་མའི་འོད་
སྣང་སྒྲིབ་པའི་སྤྲིན་པའི་ཀློང་ནས་ཁ་ཆར་འདྲེས་མ་ཞིག་ལན་རེར་འབབ་ལ།
ས་རུ་བབས་མ་ཐག་ཆུ་རུ་གྱུར་ནས་མི་སྣང་བས་ས་གཞིའང་འཁྱག་པས་སྡོམ་་་་
མགོ་བརྩམས་ཟིན་པ་ཤེས་ཐུབ། དགུན་གྱི་དུས་ཚིགས་ནི་ཞིང་པ་མང་ཚོགས་
རྣམས་ལ་མཚོན་ན་ལས་མེད་ངལ་གསོ་བྱེད་ཆོག་པའི་དུས་སྐབས་ཤིག་སྟེ། ཕྱི་
ནན༔
183



s.s
.s
.
"
!
!
::
.
..
.......
ཁ་སང་གི་རྨི་ལམ།
པ།
རོལ་གྱི་མཁའ་དབུགས་ཤིན་ཏུ་འཁྱག་པས་མི་རྣམས་ཉིན་ཧྲིལ་པོར་ཚ་ཐ་་་་་་
སྟེང་དང་ཐབ་ཀའི་འགྲམ་དུ་བསྡད་འདུག ད་ལྟ་ལྕང་གླིང་སྡེ་བའི་སྲང་ལམ་
དུ་ཤེད་ཤུགས་ཉམས་པའི་བ་ལང་དང་བོང་བུ་རེ་གཉིས་དལ་བ་དལ་བུར་རྒྱུ་བ་
ལས་ནམ་རྒྱུན་སྲང་ལམ་ན་ས་རྩེ་རྡོ་རྩེ་བྱེད་པའི་བྱིས་པ་དེ་ཚོའང་མཐོང་རྒྱུ་མི་་་
འདུག
ཉིན་འདི་འགར་ཀུན་དགའ་ཡང་ཐབ་ཚང་ཆུང་བའི་ནང་དུ་ཞུགས་ནས་་་
དཔེ་ཆར་ལྟ་བཞིན་ཡོད། འཇམ་དཔལ་རྒྱལ་གྱིས་ཚོང་རྒྱག་རོགས་སུ་བོས་པའི་
དོན་དེར་ཁོས་འདང་གང་མང་བརྒྱབ་མོད། རང་ཁྱིམ་དུ་ཐ་ན་སྒོར་བརྒྱ་བཙལ་
དགོས་ཟེར་ཡང་དཀའ་བས། རང་ལ་མ་དངུལ་ཅི་ཡང་མེད་པར་གཞན་བརྟེན་
གྱི་འཚོ་བ་རོལ་ན་དེ་འདྲའི་འོས་མོ་ཞིག་ཀྱང་མིན་པར་སྙམ་པས་སེམས་སུ་་་་་་
འཆར་གཞི་དེ་སྔ་མོ་ནས་དོར་ཟིན། །
འབྲུག་མཚོ་དང་ཁོ་གཉིས་ཀྱིས་དབྱར་ཁའི་མཚན་མོ་དེར་ཞིང་ཚིགས་སུ་་་
སྙིང་གཏམ་གླེངས་རྗེས་དོན་དམ་གྱི་མཛའ་གྲོགས་སུ་གྱུར་ལ། དེའི་ཕྱིས་སུ་ཡང་
གོ་སྐབས་འགྲིག་ཚེ་ཞིང་ཚིགས་སུ་འཆམ་འཆམ་ལ་ཐེངས་མང་སོང་མྱོང་། ཡིན་
ནའང་དུས་ཡུན་རིང་བོ་མ་ལོན་པར་སྡེ་བའི་མི་རྣམས་ཀྱིས་དོན་དེ་ཤེས་པས་་་་
ཕན་ཚུན་ལ་བསྒྲགས་པ་དང་། མཇུག་མཐར་ཨ་ཁུ་མགོན་པོའི་རྣ་ལམ་དུ་ལྷུང་
བ་ན། ཁོང་ཁྲོའི་མེ་ལྕེ་དྲག་ཏུ་འབར་བཞིན་འབྲུག་མཚོར“ངོ་ཚ་མེད་པའི་སྐལ་
ཆད་མ”ཞེས་སྡིགས་མོ་བྱས། དེ་ནས་བཟུང་ས་རུབ་པ་ན་མོ་སྒོར་གོམ་གང་ཡང་
འགྲོ་རུ་མི་འཇུག་ལ། ཐ་ན་ཉིན་མོའང་ཀུན་དགའ་ཚང་ལ་འགྲོ་རུ་མི་འཇུག་
པར་མ་ཟད། ཀུན་དགའི་སྲུ་མོ་ཡུམ་མཚོ་དང་འབྲུག་མཚོ་གཉིས་ཆབས་ཅིག་ཏུ་
184



ཁ་སང་གི་རྨི་ལམ།
འདུག་པ་མཐོང་ནའང་སྡིགས་མོ་བྱེད་ངེས། དེ་བས་ཀུན་དགའ་དང་འབྲུག་
མཚོ་གཉིས་སྡེ་བ་གཅིག་ཏུ་འཚོ་ནའང་མ་ཕྲད་པར་ཡུན་རིང་འགོར་སོང་། །
འདིར་དོན་དག་གཞན་ཞིག་གླེང་ན། ལྕང་གླིང་སྡེ་བར་ཁྱིམ་ཚང་བརྒྱ་
ལྷག་ཡོད་པ་ལས་བརྒྱ་ཆའི་དགུ་བཅུའི་འབྱུང་ཁུངས་མདོ་སྨད་རེབ་གོང་ཡིན་་་་
ཏེ། ས་འདིར་སྤར་ནས་མི་རབས་གསུམ་བཞི་ཙམ་འགོར་ཟིན། དེ་བས་ཁོ་ཚོས་
སྔར་བཞིན་རང་ལ“རེབ་གོང་ཚོ་”ཞེས་འབོད་བཞིན་ཡོད། དེ་ལས་གཞན་ཁྱིམ་
ཚང་བཅོ་ལྔ་ཙམ་ཡོད་པ་དཔའ་ལུང་ནས་ས་འདིར་སྤར་ཡོང་བ་སྟེ། སྡེ་བ་
འདིར་མི་རབས་གཉིས་ལྷག་ལ་འཚོ་བ་རོལ་ཀྱང“རུ་ཡོང་ཚོ་ཞེས་ལོགས་སུ་་་་་
འགེར་བར་བྱེད། “རེབ་གོང་ཚོ་” དང“རུ་ཡོང་ཚོ” གཉིས་སྡེ་བ་གཅིག་ཀྱང་འདི་
ལྟར་ཐ་དད་དུ་འགྲོ་བའི་རྒྱུ་མཚན་གཙོ་བོ་ནི། ཕ་ས་ཕ་ཡུལ་མི་གཅིག་པ་ཙམ་
མ་ཡིན་པར། ཡབ་མེས་ཀྱིས་བརྟེན་པའི་སྲུང་མ་མི་གཅིག་པ་དེ་རེད། རེབ་གོང་
ཚོའི་སྲུང་མ་ནི་འདོད་ཁམས་བདག་མོ་དཔལ་ལྡན་ལྷ་མོ་ཡིན་ལ། རུ་ཡོང་ཚོའི་
སྲུང་མ་ནི་ཆོས་སྐྱོང་འཕྲིན་ལས་རྒྱལ་པོ་སྟེ། སྲུང་མ་གཉིས་ཀ་ཐུབ་བསྟན་སྐྱོང་
བའི་ཆོས་སྐྱོང་ཡིན་པ་འདྲ་ཡང་། ཁྱད་པར་དགར་རྒྱུར་དགའ་བའི་མི་རྣམས་
ཀྱིས་ཁྱོད་ཞན་ང་དྲག་གི་དོན་མེད་རྩོད་པ་རྒྱུན་དུ་བྱེད་ལ། ཐ་ན་སྲུང་མ་མི་
གཅིག་པའི་ཕོ་མོ་གཉེན་སྒྲིག་ཀྱང་བྱེད་དུ་མི་འཇུག ཏག་ཏག་ལ་འབྲུག་མཚོ་ནི་
རེབ་གོང་ཚོ་བའི་ཡིན་ལ་ཀུན་དགའ་རུ་ཡོང་ཚོ་བའི་ཡིན་པས། ཀུན་གྱིས་ཨ་ཁུ་
མགོན་པོ་ཁོང་ཁྲོ་ལངས་པར་ཡང་རྒྱུ་མཚན་མེད་པ་མ་ཡིན་སྙམ། སྤྱིར་སྔོན་
ཆད་སྲུང་མའི་དོན་དེར་གྲོས་བྱེད་རྒྱུ་གཏན་ནས་མེད་མོད། ཉེ་བའི་ལོ་འགའི་
རིང་སྲུང་མའི་གནད་དོན་སྣང་མེད་དུ་འཇོག་ཡོད་པའི་ཕོ་གསར་མོ་གསར་རེ་་་
185



ཁ་སང་གི་རྨི་ལམ།
གཉིས་ཀྱིས་རང་འཐད་ཀྱི་གཉེན་སྒྲིག་ལ་འབད་བརྩོན་བྱས་ནས་ལེགས་འགྲུབ་་
བྱུང་མྱོང་བས། སྡེ་བའི་མི་རྣམས་ཀྱིས་ཀྱང་གཉེན་དོན་ཐད་སྲུང་མ་ཁོ་ན་་་་་་་
གཙིགས་སུ་འཛིན་པར་བྱེད་པའི་འདུ་ཤེས་དེ་རིམ་བཞིན་ཇེ་ཞན་དུ་གྱུར། །
དྲང་མོར་བཤད་ན་ཨ་ཁུ་མགོན་པོ་ཀུན་དགའ་ཚང་ལ་མི་འཐད་དོན་སྲུང་
མའི་དོན་དེ་ཁོ་ན་མ་ཡིན་པར། ཁྱིམ་ཚང་གི་འབྱོར་བར་ལྟོས་པའང་ཡིན། ཨ་
ཁུ་མགོན་པོ་ནི་སྡེ་བའི་ནང་གི་ཕྱུག་པོ་སེར་སྣ་ཅན་གཅིག་པུ་ཡིན་པས། ཁོས་
ཀུན་དགའ་ཚང་ལྟ་བུའི་སྒོ་ན་རྒྱུ་མེད་ལ་ནང་ན་མི་མེད་པའི་དབུལ་ཁྱིམ་ཞིག་་་་
ལ་རང་གི་བུ་མོ་སྟེར་ག་ལ་སྲིད། དེར་མ་ཟད་བུ་མོ་འབྲུག་མཚོའི་གཉེན་དོན་
ཐད་སྔོན་ནས་རང་ལ་འཆར་གཞི་ཞིག་ཡོད་དེ། དེའི་སྐོར་རང་གི་ཆུང་མ་ལྷ་མོ་
ལའང་བཤད་མ་མྱོང་། །
ལོ་གསར་གྱི་སྔ་ནུབ་ཏུ། གྲང་རླུང་ཇེ་ཆུང་དུ་གྱུར་ཅིང་མཁའ་དབུགས་
ཀྱང་ཅུང་ཇེ་དྲོད་ལ་སོང་བས། ཞིང་པ་རྣམས་ཀྱིས་འུར་འུར་ཟིང་ཟིང་ངང་ལོ་
གསར་ལ་རོལ་པར་བྱེད། ལོ་གསར་གྱི་ཉིན་དེ་དག་ལ་སྐྱེས་པ་ཚོས་ལོ་གཅིག་
རིང་གི་ངལ་དུབ་དང་བྲེལ་འཚུབ་རྒྱང་དུ་དོར་པ་དང་། རང་གི་རྒྱ་ཡན་གྱི་རང་
གཤིས་ཕྱིར་མངོན་ཏེ་ནས་ཆང་སྔོན་མོའི་རྒྱ་མཚོར་ཅི་དགར་རྐྱལ་བར་བྱེད།
སྐྱེས་མ་ཚོས་ཀྱང་ཉིན་དེ་དག་ལ་ཚར་རྒྱུ་རྫོགས་རྒྱུ་མེད་པའི་ཁྱིམ་ལས་ཙག་ཙིག་
རྣམས་རེ་ཞིག་བཞག་ནས། ལོ་འཁོར་ཧྲིལ་པོར་སྒམ་དུ་བཅུག་པའི་ཕྲུག་ཚར་
གྱོན་གོས་དང་གཡུ་བྱིར་རྒྱན་ཆ་དག་ཕྱི་ལ་བླངས་ཏེ། ལོངས་སྤྱོད་བྱེད་པའི་
ཁྲོད་ནས་མོ་ལོ་བཅོ་ལྔའི་སྟེང་གི་རྨི་ལམ་ལ་ཕྱིར་དྲན་བྱེད། རྒྱུ་ལོའི་ཚེས་གསུམ་
ཉིན་ནས་བཟུང་། བཅུ་དྲུག་ལང་ཚོ་རྒྱས་མ་ཐག་པའི་ན་གཞོན་བུ་མོ་གང་མང་
186



- ཁ་སང་གི་རྨི་ལམ།
ཞིག་ཨ་ཞང་ཚོའི་ཆང་དྲི་དང་གླུ་སྐད་ཀྱི་ཁྲོད་ནས་གནས་ལ་སྐྱེལ་མགོ་བརྩམས་་
བྱུང་། །
ད་ལོ་ལྕང་གླིང་སྡེ་བར་མཚོན་ནའང་། ལོ་གསར་སྐབས་བུ་མོ་ཕར་སྐྱེལ་
མཁན་དང་མནའ་མ་ཚུར་ལེན་མཁན་མང་བོ་འདུག་པས་ཉིན་རྒྱུན་གཉེན་སྟོན་
མཚམས་མི་འཆད། དེའི་ཁར་ཚེས་པ་དྲུག་ནས་བཟུང་ལྕང་གླིང་སྡེ་བ་དང་གུར་
མགོན་སྡེ་བ་གཉིས་ཀྱིས་ཉིན་མོ་མདའ་རྩེད་བྱེད་པ་དང༌། མཚན་མོ་གླུ་ལེན་
གར་རྩེད་བྱེད་མགོ་བརྩམས། སྤྱིར་ཀུན་དགའི་མདའ་རྩལ་ནི་སྟག་ཤར་ཚོགས་
ལས་བཟང་ཤོས་ཀྱི་གྲས་ཡིན་མོད། འགྲུལ་པ་ཁྱིམ་དུ་བསུ་བར་ཤ་ཆང་གིས་སྣེ་
ལེན་བྱེད་པའི་ཆ་རྐྱེན་མེད་པས་མདའ་མི་འཕེན་ཞེས་གནང་བ་ཞུས། འོན་ཀྱང་
ཕོ་གསར་མང་བོས་ཀུན་དགའ་ལྟ་བུའི་མདའ་པ་བཟང་ཤོས་ཤིག་གིས་མདའ་་་་
མ་འཕངས་ན་གྱོང་གུད་རེད་ཟེར། དེར་སྡེ་དཔོན་ཚེ་དབང་རྒྱལ་གྱིས་ཀུན་
དགས་མདའ་ཕོངས་དང་འགྲུལ་པ་ཁོས་བསུ་ཆོག་ཟེར་ལ། དེའི་ཁར་ཕུ་བོ་སྐལ་
བཟང་ཚེ་རིང་གིས་ཀྱང་སྐུལ་མ་ཡང་ཡང་བྱས་པས་ཀུན་དགའ་ཡང་མདའ་་་་་
འཕེན་དུ་སོང་། ཡིན་ནའང་ཁོ་ལ་ཤོམ་གོས་ལེགས་པོ་ཞིག་ཀྱང་མེད་ལ། ལྷག་
པར་དབང་ཕྱུག་ཚེ་རིང་སོགས་དང་བསྡུར་ན་ཤིན་ཏུ་ཉམས་ཞན་པ་ཞིག་་་་་་་
འདུག་པས། ཁོ་རང་ཉིད་ཀྱི་སེམས་ཀྱང་ཤིན་ཏུ་ཕམ་པོ་བྱུང་། དེ་ལྟ་ནའང་
དངོས་ཡོད་ནི་དངོས་ཡོད་དེ། གུར་མགོན་སྡེ་བའི་ཕོ་གསར་ཚོ་ལྕང་གླིང་སྡེ་
བར་མདའ་འཕེན་དུ་ཡོང་ནས་ཚེས་དྲུག་གི་དགོང་མོ་ཞག་འདུག་བྱས་ཤིང་།
མཚན་མོར་ལྕང་གླིང་སྡེ་བའི་མ་སྲུ་རྣམས་དང་ལྷན་དུ་གླུ་ལེན་གར་རྩེད་བྱེད་་་་་
རེས་ཀྱིས་ནམ་གསལ་སློང་བྱས།
187



པ་
ཁ་སང་གི་རྨི་ལམ། --
ཉིན་མོ་སྡེ་བ་གཉིས་ཀྱི་མདའ་པ་བརྒྱ་དང་ལྔ་བཅུ་ལྷག་ནག་རོག་གེར་་་་་་
ཐེམ་པ་ཞོལ་མའི་ཞིང་སའི་སྟེང་ཚོགས་ནས་ཀི་ལྡིར་བྱེད་བཞིན་མདའ་འཕེན་་་་་
པར་བྱེད། སྡེ་བའི་རྒན་དར་གཞོན་གསུམ་ཐམས་ཅད་ཀྱང་མདའ་འཕེན་སའི་
ཞིང་ཚིགས་དེར་འདུས་ནས་ལྟད་མོར་ལྟ་བཞིན་ཡོད། ངལ་རྩོལ་མི་དམངས་ཀྱི་
ནུས་ཤུགས་ལ་ནམ་ཡང་འཛད་མཐའ་བྲལ་ཏེ། ཁོ་ཚོས་ལས་ཀ་ལས་དུས་ངལ་
དུབ་ལ་གཏན་ནས་མི་སྐྲག་ཅིང༌། མདའ་རྩེད་བྱེད་སྐབས་ཀྱང་ཉིན་ཧྲིལ་པོར་
ས་རྡུལ་གྱི་ཀློང་དུ་ཀི་སྒྲ་སྒྲོག་བཞིན་གནམ་ལྡིང་ས་ལྡིང་བྱས་ནའང་ཐང་ཆད་་་་
པའི་ཉམས་སྣང་ཅུང་ཙམ་ཡང་མི་འདུག ཕྱི་དྲོ་ལོན་དུས་ལྟད་མོ་པ་དང་མདའ་
པ་ཚང་མའི་མགོ་ལུས་ཡོངས་རྫོགས་ལ་ས་རྡུལ་མཐུག་པོར་བབས་ཏེ་སྐྱ་བོར་་་་་་
གྱུར་འདུག དེ་ལྟ་ནའང་གནས་འདིར་མི་སུ་ཞིག་གིས་ཀྱང་དེ་འདྲར་འཛེམ་
དོགས་མི་བྱེད་པར། ཉིན་དེའི་མདའ་རྩལ་འགྲན་སྡུར་གྱི་རྒྱལ་ཕམ་ཁོ་ན་གླེང་
བར་བྱེད། ངག་རྒྱུན་ལ་མདོ་སྨད་ཀྱི་བོད་པ་དག་ནི་བོད་བཙན་པོའི་དམག་
དཔུང་གི་རྒྱུད་པ་ཡིན་པས། མདའ་རྩེད་ཀྱང་ཐོག་མའི་དམག་རྩེད་སྦྱོང་བ་ནས་
དར་བར་གྲགས། གང་ལྟར་སྡེ་བ་གཉིས་ཀྱི་མདའ་རྩལ་འགྲན་པ་ལ་གདུག་རྩུབ་
ཀྱིས་ཁེངས་ཤིང་། ཐ་ན་སྡེ་བ་གཞན་གྱི་མི་ལ་མཚང་མིང་མི་སྙན་པ་བཏགས་
ནས་སྡིག་ཀྱང་སྲིད། མཇུག་མཐར་མདའ་རྩལ་མཚམས་བཞག་ནས་གླུ་ལེན་
གར་རྩེད་བྱེད་དུས། ཁོ་ཚོའི་གདོང་ལ་ད་གཟོད་འཛུམ་གྱིས་ཁེངས་ནས་ཕན་
ཚུན་ཁྱོད་བདེ་ང་སྐྱིད་ཀྱི་རྣམ་འགྱུར་སྟོན་ངེས་པས། གཞན་གྱི་མིས་བལྟས་ན་
རྩེད་སྟངས་འདི་བློ་ཡུལ་དུ་ཤོང་དཀའ་ལ་དང་ལེན་ཀྱང་བྱེད་དཀའ་བ་རེད།
མཚན་མོ་ལོན་ཚེ་སྡེ་མི་ཡོངས་རྫོགས་སྡེ་བའི་གཞུང་ཁང་དུ་འཛོམས་ཏེ་་་་
188



ཁ་སང་གི་རྨི་ལམ།
གཞན་སྡེའི་མདའ་པ་དང་རང་སྡེའི་མ་སྲུ་རྣམས་ཀྱིས་གླུ་ལེན་བྱེད་པར་ཉན་པ་་
ཡིན། དགོང་མོ་དེར་ཀུན་དགས་ནུབ་འཚལ་འཐུངས་ཏེ་གཞུང་ཁང་དུ་ཡོང་
དུས་སྡེ་མི་མང་བོ་སྔར་ནས་དེ་གར་ཚོགས་ཏེ་གླུ་ལེན་བཞིན་འདུག དེར་ཀུན་
དགའ་ཡང་མི་ཚོགས་ཀྱི་མཐའ་དེར་ལངས་ནས་སྐོར་ལྟ་ཞིག་བྱས་པ་ན། འབྲུག་
མཚོ་ཡང་མོའི་ཨ་མ་དང་སྲུ་མོ་གཉིས་དང་མཉམ་དུ་མི་ཚོགས་ཀྱི་ཁྲོད་དུ་ལངས་
འདུག མོའི་ལུས་ཀྱི་གྱོན་གོས་དང་ཡག་མོ་སྒོ། ལུས་སྐྱེས་གཟུགས་སོགས་ཕྱོགས་
གང་ཐད་ནས་བལྟས་ཀྱང་། སྡེ་བའི་མོ་གསར་ཚོའི་ཁྲོད་དུ་རྒྱུ་སྐར་དབུས་ཀྱི་ཟླ་
བ་བཞིན་གསལ་ལྷང་ངེར་འདུག་པས། གཞན་སྡེའི་ཕོ་གསར་མང་བོའི་ཡིད་
བཀུགས་ནས་མོར་བལྟས་ཏེ་ཤབ་ཤུབ་ཀྱི་གཏམ་གླེང་མང་བོ་བྱེད་བཞིན་འདུག
ཡུད་ཙམ་ནས་མོས་ཚུར་བལྟས་ཏེ་ཀུན་དགའ་མཐོང་བས། གདོང་ལ་
མངོན་ཆུང་གི་འཛུམ་མདངས་ཤིག་ལངས་ཏེ་ཁོར་ཟུར་མིག་གིས་བརྡ་ཞིག་་་་་་
བརྒྱབ་པ་དང་། མཐུད་ནས་ཨ་མ་དང་སྲུ་མོ་གཉིས་ལ་ཅི་ཞིག་བཤད་རྗེས་ཐད་
ཀར་གཞུང་ཁང་གི་སྒོར་བུད་སོང་། ཀུན་དགས་མོས་རང་ལ་བརྡ་རྒྱག་པ་
མཐོང་བས་ཅུང་ཙམ་ལས་མ་འགོར་པར་རྗེས་བསྙེགས་ཏེ་སྒོར་བུད། དེར་ཁོ་
གཉིས་མྱུར་དུ་གཞུང་ཁང་ལྟག་རྒྱབ་ཀྱི་ལམ་ཕྲན་དེ་བརྒྱུད་ནས་ཉེ་འགྲམ་དུ་་་་་
སྡོང་ར་ཞིག་ཡོད་པ་དེའི་ནང་ལ་སོང་། འབྲུག་མཚོས་སྡོང་རའི་ནང་མི་གཞན་
པ་མེད་པ་མཐོང་འཕྲལ་སེམས་བདེ་མོས་ངང་ལག་ཟུང་བརྐྱངས་ནས་ཀུན་་་་་་་
དགའི་མགྲིན་པར་འཁྱུད་པར་བྱས།
ཀུན་དགས་ཟླ་འདི་འགར་སྙིང་གི་མཛའ་མོར་ཞིམ་པའི་འོ་ཞིག་བྱེད་པ་་་་
ཕར་ཞོག ཐ་ན་སྙན་པའི་ཚིག་ཅིག་ཀྱང་བཤད་དབང་མེད་པ་དྲན་པས་མོ་དམ་
189



བུ
ཁ་སང་གི་རྨི་ལམ།
པོར་བསྡམས།
“ཀུན་དགའ། ངེད་གཉིས་མྱུར་དུ་གཉེན་སྒྲིག་བྱེད། དེ་ལྟར་བྱས་ན་རྗེས་
ཕྱོགས་ཉིན་རྒྱུན་ཆབས་ཅིག་ཏུ་འདུག་ཐུབ་པ་རེད། ད་ལྟའི་འདི་ལྟར་ལྐོག་ནས་
ཐུག་འཕྲད་བྱེད་མི་དགོས།” ཡུད་ཙམ་འགོར་རྗེས་འབྲུག་མཚོས་ཀུན་དགར་དེ་
ལྟར་ཟེར།
“ང་ལ་ད་དུང་དེའི་ཐད་ཀྱི་གྲ་སྒྲིག་ཅི་ཡང་མེད། ཡང་གཅིག་བཤད་ན་
ཁྱོད་ཀྱི་ཨ་ཕ་གཏན་ནས་འཐད་ཀྱིན་མེད་པ་འདྲ།།” ཀུན་དགས་དབུགས་རིང་
ཞིག་འབྱིན་བཞིན་དེ་སྐད་སྨྲས།
“ངས་ཁ་ཡ་མི་བྱེད། ངེད་ཚང་གི་མི་རྣམས་མི་འཐད་ཁོ་ཐག་ཡིན་ན། ང་
ཁྱོད་ཀྱི་རྗེས་འབྲངས་ནས་ས་ཐག་རིང་ཞིག་ལ་འབྲོ་འདོད།” མོས་ཀུ་རེ་འདྲེས་
མའི་ངག་གིས་དེ་ལྟར་ཟེར། །
དེར་ཀུན་དགའ་དགོད་ཞོར་དུ“ གླེན་ཕྲུག་མ། འུ་གཉིས་གང་ཞིག་ལ་འབྲོ་
དགོས་སམ” ཟེར། །
བརྩེ་དུངས་ཀྱི་སྦྲང་རྩིས་མྱོས་པའི་ན་གཞོན་ཕོ་མོ་ཟུང་དེ་སྡོང་རའི་ནང་་་་
གཅིག་གཅིག་ལ་བསྙེས་ནས་ཡུན་རིང་འགོར་པས། དབང་ཕྱུག་ཚེ་རིང་སོགས་
ཕོ་གསར་གསུམ་གམ་ལ་ཇི་ལྟར་བསླེབས་པའང་མ་ཚོར། ཧ་ལམ་ཁོ་ཚོས་དེར་
ལྐོག་ཉན་བྱས་ནས་ཡུན་རིང་འགོར་པ་འདྲ།
“ འབྲུག་མཚོ། ཁྱོད་དེ་འདྲའི་སྡུག་ལ་ཐུག་ནས་ཅི་བྱེད། དབང་ཕྱུག་ཚེ་
རིང་གིས་དེ་ལྟར་ཟེར་ཞོར་བགད་བྱུང་ལ། ལུས་པོ་ཅུང་འཁྱོར་བར་བལྟས་ན་
ཆང་འཐུངས་ཡོད་པ་ཤེས་ཐུབ།
190



ཁ་སང་གི་རྨི་ལམ།
ཀུན་དགའ་དང་འབྲུག་མཚོ་གཉིས་ཀྱིས་དབང་ཕྱུག་ཚེ་རིང་གི་སྐད་ཆ་་་་་
ཐོས་པས་ཡར་ལངས། དེར་དབང་ཕྱུག་ཚེ་རིང་གིས་ཧབ་ཆ་ཆེན་པོ་ཞིག་བརྒྱབ་
རྗེས་ འབྲུག་མཚོ། ངའི་ཆུང་མ་བྱས་ན་ཅི་འདྲའི་བཟང་ཨང་། སྤྲང་ཕྲུག་འདིར་
ཁྱོད་ཆུང་མར་ལེན་བྱེད་ཀྱི་འབྱོར་བ་མེད་ལ། སྲུང་མའང་མི་མཐུན་” ཟེར།
“དབང་ཕྱུག་ཚེ་རིང་། ངའི་དོན་དག་ཁྱོད་ལ་བབས་མེད” འབྲུག་
མཚོས་ཁོའི་ཚོད་མེད་ཀྱི་བྱ་སྤྱོད་དེར་བཟོད་སྒོམ་བྱེད་མ་ཐུབ་པར་དེ་ལྟར་་་་་་
བསྡིགས།
“ ཁྱོད་ངའི་ཆུང་མ་བྱེད་དགོས་ཚེ། ཁྱོད་ཀྱི་དོན་དག་ཅིའི་ཕྱིར་ང་ལ་
བབས་མེད་དམ། དབང་ཕྱུག་ཚེ་རིང་གིས་མུ་མཐུད་དུ་བཟི་གཏམ་བཤད་
བྱུང་། །
དེར་ཀུན་དགས་ཚིག་ལན་གཅིག་ཀྱང་མ་བསློགས་པར་འབྲུག་མཚོའི་ལག་
པར་འཇུས་ནས་གཞན་དུ་གཡོལ་རྩིས་བྱེད་སྐབས། དབང་ཕྱུག་ཚེ་རིང་གིས་
འགྲོ་ལམ་བཀག་ནས“ སྤྲང་ཕྲུག་ཁྱོད་གང་ལ་འབྲོ་བསམས་སམ” ཟེར།
“ལྡིག་” སྐབས་དེར་ཀུན་དགས་གློ་བུར་རྡོག་ཐོ་ཞིག་གཞུས་པ་དབང་ཕྱུག་
ཚེ་རིང་གི་བྲང་ཁར་ཕོག་པས་ཁོ་ཤུགས་ཀྱིས་ལྟག་ཀར་འགྱེལ་སོང་། དེར་ཀུན་
དགས་མུ་མཐུད་དུ་ལག་མ་འགུལ་ཡང་ཁོང་ཁྲོའི་དབང་གིས་ལུས་ཡོངས་འདར་
སིག་སིག་བྱེད་བཞིན་འདུག
“ ཀུན་དགའ། ཁྱོད་བུ་ངར་བ་ཡིན་ན་ད་ཤོག” དབང་ཕྱུག་ཚེ་རིང་གོག་
མ་ནུར་གྱིས་ཡར་ལངས་ཤིང་སྐེད་ནས་གློ་གྲི་ཕྱུང་སྟེ་ཀུན་དགའི་ཕྱོགས་སུ་ཤོར་་
པ་ལ། ཁོ་དང་མཉམ་དུ་ཡོང་བའི་ཕོ་གསར་དེ་གཉིས་ཀྱང་སོ་མ་གཉིད་ལས་
191



བསམ་པ་མང་བས་མཁས་པས་ཁ་མ་གསལ་
དུ
ཁ་སང་གི་རྨི་ལམ།
སད་པ་ལྟར་བརྒྱུགས་ཡོང་སྟེ་དབང་ཕྱུག་ཚེ་རིང་བཟུང་ནས་ཕར་དྲུད།
“ཨ་ཕའི་རོ། ང་ཐོངས་དང་། ངས་དེ་རིང་སྤྲང་ཕྲུག་གན་དམར་གསོད་
བྱེད་རྒྱུ།
“ང་ལྕང་གླིང་དཔོན་ཕྲུག་གི་བུ་ཡིན། ད་ལྟའི་བར་མི་གཞན་གྱི་ལག་ནས་
གྱོང་ཁུར་མ་མྱོང་།”
དབང་ཕྱུག་ཚེ་རིང་གིས་སྡིགས་མོ་བྱེད་པའི་སྐད་མགོ་ཤིན་ཏུ་མཐོ་བས།
ཉེ་འགྲམ་གྱི་མི་མང་བོས་ཐོས་ནས་སྡོང་རའི་ནང་བལྟ་རུ་བསླེབས་བྱུང་། དེ་
ལྟར་འཆོར་རེས་འཐེན་རེས་ཀྱིས་དུས་ཡུན་ཅུང་ཙམ་འགོར་པ་ན། གཞུང་ཁང་
གི་སྡེ་མི་རྣམས་ཀྱང་གྲོག་ཚང་བརྡོལ་པ་བཞིན་དེར་རུབ་བྱུང་། དབང་ཕྱུག་ཚེ་
རིང་ཐང་ལ་འགྱེལ་སྐབས་མགོ་རྡོ་ལ་ཁེལ་ཏེ་ཁྲག་ཉུང་ཙམ་བཞུར་བཞིན་་་་་་་
འདུག་པས། མི་རྣམས་ཀྱིས་ཧ་ལམ་ཀུན་དགས་ལག་ཆ་ཞིག་གིས་བརྒྱབ་པ་འདྲ་
ཞེས་ཚོད་དཔག་བྱས་འདུག སྡེ་བའི་ནང་ལྕང་གླིང་དཔོན་ཕྲུག་ཚང་ནི་མི་རྒྱུད་
རྩ་ལག་ཅན་ཡིན་པས། དབང་ཕྱུག་ཚེ་རིང་གི་ཉེ་འབྲེལ་གསར་བུ་འགའ་ཡང་
དོན་མེད་དུ་ཀུན་དགའི་སྟེང་ཤོར་ནས་བྱུང་། རུ་ཡོང་ཚོ་བའི་གསར་བུ་དག་གི་
ཁྲོད་ཀུན་དགའ་ཡང་འདང་ཆེན་ཞིག་ཡིན་པས། ཁོ་ཚོར་མི་ཉུང་ནའང་ཚང་
མས་བར་བཤོལ་ནས་རེབ་གོང་ཚོ་བའི་ཕོ་གསར་དེ་རྣམས་བཀག དབང་ཕྱུག་
ཚེ་རིང་གིས་གློ་གྲི་བཟུང་ནས་ད་དུང་འཆོར་གྱིན་འདུག་མོད། མི་མང་བོས་
བཀག་པས་བྱ་ཐབས་མེད་པར་ལུས་འདུག སྐབས་དེར་སྡེ་དཔོན་ཚེ་དབང་
རྒྱལ་དང་ཕུ་བོ་སྐལ་བཟང་ཚེ་རིང་སོགས་ཀྱང་བསླེབས་བྱུང་། སྡེ་དཔོན་གྱིས་
དོན་ཅི་བྱུང་བ་ཤེས་འཕྲལ་ཕྱོགས་གཉིས་ཀའི་མི་རྣམས་ལ་ཀུན་དགའ་དང་་་་་་
192



ཁ་སང་གི་རྨི་ལམ།
དབང་ཕྱུག་ཚེ་རིང་གཉིས་སོ་སོར་རང་ཁྱིམ་ལ་འཁྲིད་དུ་བཅུག་ཅིང་། སྡེ་མི་
རྣམས་ཕྱིར་འགྲོ་རུ་བཅུག་པས་འདུ་ལོང་དེ་རེ་ཞིག་འཇགས་པར་བྱས། སྤྱིར་སྡེ་
དཔོན་ཚེ་དབང་རྒྱལ་ཡང་རེབ་གོང་ཚོ་བའི་མི་ཡིན་མོད། ཁོ་ནི་མ་གཞི་ནས་མི་
ཁོག་རྒྱ་ཡངས་པ་ཞིག་ཡིན་ལ། ལྷག་པར་སྡེ་དཔོན་ལ་བསྡད་པ་ནས་བཟུང་
ཕྱོགས་རིས་སྤུ་ཙམ་ཡང་མེད་པས་རུ་ཡོང་ཚོས་ཀྱང་བརྩི་བཀུར་བྱེད། ཁོ་ད་ལྟ་
ལོ་ལྔ་བཅུར་བུད་ཟིན་ནའང་ལུས་པོ་ཡང་ཟོར་ལྡན་ཞིང་ཤེད་ཤུགས་ཆེ་ལ། སྡེ་
བའི་སྒྲིག་ལམ་ལ་གཏོར་རླག་བྱེད་མཁན་བྱུང་ན། ཁུ་ཚུར་བཀོལ་ནས་ཆད་པ་
གཅོད་མཁན་ཞིག་ཡིན་སྟབས། སྡེ་བའི་གསར་བུ་རྣམས་ཀྱང་ཁོ་ལ་སྐྲག་པ་རེད།
མཚན་མོ་དེར་ཀུན་དགའ་ཡུལ་ལ་ལོག་ནས་མལ་དུ་ཉལ་པ་ན། རྣ་ལམ་དུ་
དབང་ཕྱུག་ཚེ་རིང་གིས་དམའ་འབེབས་བྱས་པའི་སྐད་ཆ་དེ་རྣམས་ཡང་ཡང་་་་
འཁོར་པས་གཉིད་གཏན་ནས་མ་ཁུགས། སེམས་ཆུང་གཤིས་འཇམ་གྱི་ཕུ་བོ་
སྐལ་བཟང་ཚེ་རིང་གིས་ནུ་བོས་བསླངས་པའི་ཆག་སྒོ་དེར་སེམས་ཁྲལ་བྱེད་་་་་་
བཞིན་གོ་ཁའི་ཡར་སྐྱེད་ན་འདང་རྒྱག་གི་ཀློང་དུ་ཚུད་འདུག ཁོ་ནི་ཀུན་དགའ་
དང་མི་འདྲ་བར་དོན་དག་ཅི་ཞིག་སྒྲུབ་ཀྱང་སེམས་ཆུང་ཞིག་ཡིན་པས། ཕོ་ལོ་
སུམ་ཅུར་བུད་ཀྱང་མི་གཞན་དང་འཁྲུག་རྩོད་བྱས་པའི་ལོ་རྒྱུས་མེད། །
ཕྱི་ཉིན་སྡེ་དཔོན་གྱིས་སྡེ་བའི་རྒན་རབས་གཟུ་པ་དྲུག་བདུན་ཙམ་ཡོད་པ་
ཚང་མ་ཆབས་ཅིག་ཏུ་བསྐོངས་ཤིང་། ཀུན་དགའ་དང་དབང་ཕྱུག་ཚེ་རིང་
གཉིས་ཀྱང་བོས་ནས་དགོང་མོ་དེར་བྱུང་བའི་དོན་དག་དེ་ཐག་གཅོད་བྱེད་་་་་་
དགོས་ཟེར། ཏག་ཏག་ལ་གཟུ་པའི་ཁྲོད་དུ་ལྕང་གླིང་དཔོན་ཕྲུག་ཨ་ཁུ་དོན་
གྲུབ་རྒྱལ་དང་ཨ་ཁུ་མགོན་པོ་གཉིས་ཀའང་ཡོད། ཡིན་ནའང་ཁོ་གཉིས་ཀས་
193



ཁ་སང་གི་རྨི་ལམ། -
ཐོག་མཐའ་བར་གསུམ་དུ་ངོ་གནག་ནས་འདུག་པ་ལས་སྐད་ཆ་ཚིག་གཅིག་་་་་
ཀྱང་མ་བཤད། དེ་མིན་གཟུ་པ་རྒད་པོ་ཚོས་སྔ་དྲོ་ཞིག་གི་རིང་གྲོས་སྡུར་བྱས་
རྗེས། མཇུག་མཐར་སྔོན་ལ་སྙད་རྐོ་མཁན་དབང་ཕྱུག་ཚེ་རིང་ཡིན་པས། དེའི་
ཐད་ནས་ཀུན་དགར་རང་སྐྱོན་ངོས་ལེན་བྱེད་དགོས་པ་དང་། དབང་ཕྱུག་ཚེ་
རིང་གི་མགོ་རྨས་པར་སྨན་བཅོས་འདྲ་བྱེད་དགོས་ན་སྨན་ཡོན་ཀུན་དགས་་་་་
སྟེར་རྒྱུ་བྱས། དེར་དབང་ཕྱུག་ཚེ་རིང་གིས་ཀུན་དགར་བལྟས་ཏེ“འུ་གཉིས་
འདྲ་འདྲ་ཨེ་རེད་འགྲོགས་ནས་བལྟ། བྱང་མ་ཨེ་རེད་བརྒྱུགས་ནས་བལྟ། དེ་
མིན་སྨན་ཡོན་སྐར་གང་ཡང་མི་དགོས”ཞེས་བཤད་རྗེས་འཚུབ་ཅིག་བསླངས་་་
ནས་བུད་སོང་བས། དེར་ཡོད་གཟུ་པ་རྣམས་ལའང་བྱ་ཐབས་གཞན་མེད་པར་
གྱུར་ནས་གྲོས་ཚོགས་གྲོལ།
ཀུན་དགའ་རང་ཁྱིམ་དུ་ལོག་ནས་ཅང་མ་འགོར་པར། ཡུན་རིང་ཞིག་ལ་
ཁྱིམ་ཚང་དེའི་སྒོའི་ཡ་ཐེམ་ལ་གོམ་པ་སྤོས་མ་མྱོང་བའི་ཨ་ཁུ་མགོན་པོ་གློ་བུར་་་་
ནང་ལ་བསླེབས་བྱུང་། ཕུ་བོ་སྐལ་བཟང་ཚེ་རིང་གིས་ཨ་ཁུ་མགོན་པོ་མཐོང་མ་
ཐག་མྱུར་དུ་ཁྱིམ་ལ་བསུས་མོད། ཀུན་དགས་ཨ་ཁུ་མགོན་པོའི་རྣམ་འགྱུར་མི་
ལེགས་པ་མཐོང་བས་ཁ་མ་གྲགས་པར་བསྡད། ཨ་ཁུ་མགོན་པོ་གདན་ལ་འདུག་
པའི་ཚུགས་ཀ་ཙམ་ཡང་མི་བྱེད་པར་ཁྱིམ་དཀྱིལ་དུ་འགྲེང་ནས་ཡར་ལྟ་མར་ལྟ་་
འགའ་བྱས་ཤིང༌། སྣ་ནང་ནས་མཐོང་ཆུང་གི“ ཧིན” སྒྲ་ཞིག་ཕྱུང་རྗེས་ཕུ་བོ་
སྐལ་བཟང་ཚེ་རིང་ལ་འཆལ་གཏམ་རྣར་མི་འགྲོ་བ་བཤད་མགོ་བརྩམས། ཁོས་
ཕུ་བོ་སྐལ་བཟང་ཚེ་རིང་ལ་རྗེས་ཕྱོགས་ཀུན་དགའ་དང་འབྲུག་མཚོ་གཉིས་་་་་
འབྲེལ་འདྲིས་བྱ་རུ་འཇུག་མི་ཆོག་ཟེར་བ་དང་། སྲུ་མོ་ཡུམ་མཚོར་ཡང་རྗེས་
པ་
194



ཁ་སང་གི་རྨི་ལམ།
ཕྱོགས་འབྲུག་མཚོའི་བློ་ཁ་སྐོར་བའི་གཡོ་ཇུས་འཐེན་མི་ཆོག་ཚུལ་སོགས་་་་་
བར་གཟན་པའི་སྐད་ཆ་མང་བོ་བཤད་པར་མ་ཟད། མཇུག་མཐར་ཀུན་དགར་
འབྲུག་མཚོ་ཆུང་མར་ལེན་བསམས་པ་ནི་སྟོང་བསམ་ཡིན་ཚུལ་ཡང་ལབ་བྱུང་།
དེར་ཀུན་དགས་ཉན་གྱིན་ཉན་གྱིན་བསྲན་མ་ཐུབ་པས“འབྲུག་མཚོ་དང་
ངེད་གཉིས་རང་དབང་རང་འཐད་ཡིན། སུས་ཀྱང་གཏོར་རླག་བྱེད་འདོད་ན་
སྟོང་བསམ་ཡིན”ཅེས་བཤད་སོང་། །
“ ཁྱོད་ཁ་ཤོམ་ཆེ་བ་ལ། ཁྱོད་ཀྱིས་མགོའི་ཁང་བ་བཙོངས་ཀྱང་ངའི་བུ་
མོར་ལྭ་བ་ཁ་ཚང་ཞིག་ཀྱང་བསྒྲིག་མི་ཐུབ།” ་ཨ་ཁུ་མགོན་པོས་ཀུན་དགའི་
གཉའ་མི་ཞུམ་པའི་རྣམ་འགྱུར་མཐོང་ནས་དེ་ལྟར་ཟེར། །
“རྒྱུ་ནི་མི་ཡིས་བཙལ་དགོས་པ་ལས་ཐོག་མ་ཉིད་ནས་ཕྱུག་པོར་གྱུར་པ་སུ་
ཡོད།།་ ཀུན་དགས་གོམ་གང་ཡང་ཕྱི་ནུར་མི་བྱེད་པར་ཚིག་ལན་དེ་ལྟར་་་་་་་
བསློགས།
“ ཁྱོད་ཀྱིས་ཁ་ནས་བཤད་ན་ལྷ་བཞེང་ཐུབ་ཀྱང་། རྒྱུ་འབྱོར་བ་བཙལ་རྒྱུ་
དེ་ཁྱོད་ལྟ་བུས་སྒྲུབ་ཐུབ་པ་ཞིག་མ་རེད།” ཨ་ཁུ་མགོན་པོས་དེ་སྐད་སྨྲ་བཞིན་
སྣང་ཆུང་གི་ཉམས་ཤིག་བསྟན་བྱུང༌། །
ཀུན་དགར་མཚོན་ན་ཆེས་མཐོང་མི་འདོད་པ་ནི་མི་གཞན་གྱིས་རང་ལ་་་་་
མཐོང་ཆུང་དང་དམའ་འབེབས་བྱེད་པ་དེ་རེད། དེ་བས་སྐབས་དེར་ཁོ་དབང་
ཕྱུག་ཚེ་རིང་དང་ཨ་ཁུ་མགོན་པོ་སོགས་རང་ལ་དམའ་འབེབས་བྱེད་མཁན་གྱི་་་
མི་དེ་དག་ལ་ཞེ་སྡང་འགོག་ཐབས་མེད་པ་ཞིག་ལངས་ནའང་། ཕྱིའི་རྣམ་
འགྱུར་དུ་སྔར་བཞིན་ལྷོད་འཇགས་ངང“ཨ་ཁུ་མགོན་པོ། ད་ངའི་རེ་བ་ཡིན་ན་
195



ཁ་སང་གི་རྨི་ལམ།
ཁྱོད་མྱུར་དུ་ཕྱིར་སོང་། ངས་ཁྱོད་རྒད་པོ་ཞིག་ཡིན་པའི་ཚད་ནས་བརྩི་བཀུར་
བྱས་པ་ཡིན”ཟེར།
དེར་ཨ་ཁུ་མགོན་པོས་ཀྱང་ཞེ་སྡང་མ་ནོན་པར་ཡོད་པས་ཁ་ནས་་ འགྲོ་ན་་
འགྲོ། རྗེས་ཕྱོགས་ཁྱོད་ཚང་གིས་མཉམ་ཞོགས”ཟེར་ནས་བུད་སོང་། །
ཕུ་བོ་སྐལ་བཟང་ཚེ་རིང་གིས་ཀུན་དགས་དགོང་མོ་དེར་དབང་ཕྱུག་ཚེ་་་་
རིང་གི་སྟེང་ལ་ལག་འགུལ་པར་མ་ཟད། དེ་རིང་ཡང་ཨ་ཁུ་མགོན་པོ་སྒོར་ཕུད་
པ་མཐོང་བས“ཀུན་དགའ། རང་གིས་ཀྱང་རང་སྐྱོན་ལ་འདང་རྒྱག་འོས”ཟེར། །
ནམ་རྒྱུན་ཡིན་ན་ཀུན་དགས་ཕུ་བོའི་སྐད་ཆར་ཚིག་ལན་མི་སློག་མོད། ཁ་
སང་དེ་རིང་སེམས་ཤིན་ཏུ་མི་སྐྱིད་པས“ཕུ་བོ། ང་ལ་སྐྱོན་ཆ་མེད། གཞན་གྱིས་
སྤྲང་ཕྲུག་ཅེས་བསྡིགས་ན་ང་ད་དུང་ཁ་རོག་གེར་འདུག་དགོས་སམ” ཟེར།
“དེར་ཅི་སྐྱོན། དབང་ཕྱུག་ཚེ་རིང་དང་ཨ་ཁུ་མགོན་པོ་ཚང་སོགས་ལ་
བསྡུར་ན་ངེད་ཚང་ལ་རྒྱུ་འབྱོར་བ་མེད་པ་དོན་དངོས་རེད། ཕུ་བོས་མུ་མཐུད་
དུ་གཞན་ལ་བཟོད་སྒོམ་བྱེད་དགོས་ཚུལ་གྱི་གནས་ལུགས་བཤད་རྩིས་ཡོད་དུས།
ཀུན་དགས་ཚིག་མཚམས་བཅད་ནས“ ཕུ་བོ། ད་ཁྱོད་ཀྱིས་མང་བོ་བཤད་མི་
དགོས”ཞེས་སྨྲས་རྗེས་ཐབ་ཚང་ཆུང་བར་བུད་སོང་།
ཉིན་དེར་ཁོ་གཅིག་པུས་དོན་སྣ་ཚོགས་ལ་ཞིབ་འདང་བརྒྱབ་ཅིང་།
སེམས་སུ་རང་ཉིད་ལ་རྒྱུ་དང་འབྱོར་བ་ཞན་པ་ལས་གཞན་གང་ཐད་ནས་ཀྱང་་
མི་གཞན་གྱི་རྗེས་སུ་ལུས་མེད་སྙམ། ད་ནི་རྒྱུ་དང་འབྱོར་བ་བཙལ་བའི་ལམ་ལ་
མི་ཞུགས་ཀ་མེད་རེད། སྤྱིར་ལས་དེ་སྒྲུབ་པར་དཀའ་ཁག་གང་མང་ཡོད་སྲིད་
ཀྱང་། ཚོད་ལྟ་ཞིག་ཅིས་ཀྱང་བྱེད་དགོས། སྐབས་དེར་ཁོའི་རྣ་ལམ་དུ་དབང་
196



ཁ་སང་གི་རྨི་ལམ།
ཕྱུག་ཚེ་རིང་དང་ཨ་ཁུ་མགོན་པོས་བཤད་པའི་སྐད་ཆ་དག་རེས་མོས་སུ་གྲགས་་
ཡོང་བས། བློ་ཐག་རྦད་ཆོད་ཀྱིས་ལས་དོན་གསར་བ་ཞིག་བསྒྲུབ་པའི་དམ་
བཅའ་སྙིང་ལ་བཀོད། ཁོས་ཉིན་དེའི་དགོང་མོར་ཅོག་ཙེའི་སྟེང་བརྩེགས་མར་
སྤུངས་པའི་དཔེ་ཆ་རྣམས་ཤོག་སྒམ་འགར་བཅུག་ནས་ཉར་ཚགས་བྱས་པ་་་་་་
དང་། ཕྱི་ཉིན་ནམ་ལངས་མ་ཐག་ཕུ་བོ་དང་སྲུ་མོ་གཉིས་ལ་རང་ཉིད་ཚོང་ལ་
འགྲོ་བའི་འཆར་གཞི་དེ་བཤད་པ་ན། ཁོ་བཟའ་ཟླ་གཉིས་ཀས་གློ་བུར་པའི་
དོན་དེ་དང་ལེན་བྱེད་མི་ཐུབ་པར་ཅུང་ཙམ་ལུས་མོད། ཀུན་དགས་ཨུ་ཚུགས་
ཀྱིས་དོན་དེ་རང་གཅིག་པུས་ཐག་བཅད་ཟིན་པས། ཕུ་བོར་ཡང་བྱ་ཐབས་བྲལ་
ནས་ཁྱིམ་གྱི་བསོགས་དངུལ་སྒོར་བརྒྱ་ཏག་ཏག་ཡོད་པ་ནུ་བོའི་ལག་ལ་གཏད་་་་
བྱུང་། སྲུ་མོས་མིག་ནས་མཆི་མ་འཐོར་བཞིན་ཀུན་དགར་ལམ་རྒྱགས་ཉུང་ཙམ་
གྲ་སྒྲིག་བྱས་ཤིང་། ཕྱི་ནས་སེམས་ཆུང་བྱེད་དགོས་ཞེས་ཡང་ཡང་གདམས་
བྱུང་། དེ་ལྟར་ལོ་གསར་ཚེས་བརྒྱད་ཉིན། ས་དེའི་ཡུལ་མི་རྣམས་ད་དུང་ལོ་
གསར་གྱི་མཁའ་དབུགས་ཁྲོད་སྐྱིད་ལ་རོལ་པའི་སྐབས། ཀུན་དགས་ཡིད་ལ་
འཆར་སྣང་སྣ་ཚོགས་ཤིག་བཅངས་ནས་ལམ་ལ་ཆས། ཁོས་ན་ཆུའི་ཕར་ཁའི་
གཞུང་ལམ་སྐྱ་ཐལ་ལེ་བ་དེ་དེད་ནས་རྐང་ཐང་དུ་རྫོང་མཁར་གྱི་ཕྱོགས་སུ་སྐྱོད་
བཞིན། སེམས་ལ་ད་ནས་བཟུང་རང་ཉིད་ཀྱི་ལས་སྐལ་རང་གིས་ངེས་པར་
བསྒྱུར་དགོས་འདུག་སྙམ། ཐེངས་དེར་སྒོ་ཕྱིར་བུད་ནས་གྲུབ་འབྲས་བཟང་བོ་
ཞིག་ལོན་ཐུབ་མིན་བཤད་དཀའ་མོད། ལས་སྐལ་གྱི་བཀོད་སྒྲིག་ཁོ་ན་དང་ལེན་
བྱས་ནས་ཅི་ཡང་མི་ནུས་པའི་ཉམ་ཆུང་འབུ་སྲིན་ཞིག་བྱེད་པ་ལས། མི་ཚེའི་
མཁའ་དབྱིངས་སུ་རང་རྩལ་ཅི་དགར་ངོམ་པའི་རྒོད་པོ་ཞིག་བྱས་ན་བཟང་་་་་་
པན་ལ
197



ཁ་སང་གི་རྨི་ལམ།
སྙམ། ཁོས་དེ་ལྟར་དྲན་པས་སྣང་བ་ཇེ་སྐྱིད་དུ་གྱུར་ཅིང་། ཁ་ཕྱིར་འཁོར་ནས་
ཐག་རིང་གི་ལྕང་གླིང་སྡེ་བར་བལྟས་ཏེ་སྐད་གསང་མཐོན་པོས“ ཕ་ཡུལ་ལགས།
ནམ་ཞིག་ང་རྒྱལ་ཁའི་ངང་ཕྱིར་ལོག་ངེས་”ཞེས་ཀི་ཞིག་བཏབ་རྗེས་མུ་མཐུད་དུ་
ལམ་ལ་ཆས་ནས་སོང་།
ལེའུ་གསུམ་པ། ནར་སོན་པའི་གླག་ཕྲུག
དབྱར་ཁའི་གྲོང་ཁྱེར་ལན་གྲུ་ནི་ཉི་འོད་དྲོན་པོས་ཡོངས་སུ་འཁྱུད་ཅིང་།
སྤྱི་གླིང་དང་ལམ་འགྲམ་གྱི་ལྗོན་ཤིང་མཐའ་དག་ལ་ལོ་འདབ་སྟུག་པོར་རྒྱས་་་་་
པས། གནས་འདིར་ལྗང་མདོག་གི་ལང་ཚོ་གསར་བ་ཞིག་བསྣན་འདུག ཁོད་
ཡངས་པའི་སྲང་ལམ་གཡས་གཡོན་གཉིས་སུ་ཁང་བརྩེགས་མང་བོ་ཕྲེང་སྟར་་་་་
བསྒྲིགས་ཤིང་། གནག་སྣུམ་གྱི་གཞུང་ལམ་དུ་མདོག་སྣ་ཚོགས་ཅན་གྱི་རླངས་
འཁོར་ཆེ་ཆུང་མང་བོ་ཆུ་བོའི་རྒྱུན་ལྟར་འགྲོ་འོང་མཚམས་མི་འཆད། ལྷིང་
འཇགས་ཀྱི་རི་གྲོང་ནས་ཐོག་དང་པོར་གྲོང་ཁྱེར་ལ་བསླེབས་པའི་ཀུན་དགར་་་་་
མཚོན་ན། གནས་དེའི་ཡོད་ཚད་ཀྱི་ཡོད་ཚད་འདི་ལྟར་ངོ་མཚར་ཞིང་བློ་ཡུལ་
ལས་འདས་པ་ཞིག་རེད།
ཀུན་དགའ་ཕ་ཡུལ་དང་ཁ་བྲལ་རྗེས་རྟ་མགྲིན་དང་མཉམ་དུ་འཇམ་་་་་
དཔལ་རྒྱལ་འཚོལ་དུ་སོང་། ཁོ་ཚོས་ཐོག་མར་མགོ་ལོག་ཡུལ་ཤུལ་སོགས་སྟོད་
ཕྱོགས་རྩྭ་ཐང་མྱུག་ནས་ལུག་བལ་ཉོ་སྡུད་བྱས་པ་ཡིན་ལ། ཞོར་ལ་ཀོ་ལྷམ་དང་
ཆུ་ཚོད་འཁོར་ལོ་སོགས་རྩྭ་ཐང་ལ་ཁྱེར་ནས་བཙོང་བ་ཡིན། ཟླ་འདི་འགར་ཁོ་
ཚོས་སྡུག་གང་མང་མྱངས་པས་ཁེ་སྤོགས་ཀྱང་མི་ཉུང་བ་ཞིག་བླངས། ཐེངས་
198
ས་



ཁ་སང་གི་རྨི་ལམ།
དེར་འཇམ་དཔལ་རྒྱལ་གྱི་བསམ་ཚུལ་ལྟར་ཉིན་འགར་གྲོང་ཁྱེར་ལན་གྲུ་རུ་་་་་
ངལ་གསོ་བྱེད་དུ་ཡོང་བ་ཡིན། ཀུན་དགའ་སྡུག་རུས་ཆེ་ཞིང་གཞུང་རྒྱུད་དྲང་
བས་འཇམ་དཔལ་རྒྱལ་དང་རྟ་མགྲིན་གཉིས་ཀྱིས་ཀྱང་ཁོ་ནི་བློས་ཁེལ་བའི་་་་་
སྤུན་ཟླར་བརྩིས་ནས། སྒོར་མོའི་འགྲོ་སོང་ཐད་དུའང་ཁོ་གཉིས་ཀས་རོགས་
རམ་ཅི་ཐུབ་བྱེད། ཁོ་ཚོ་ཁ་སང་ཉིན་གང་བོར་གྲོང་ཁྱེར་ལན་གྲུ་ལ་མྱུག་པས།
དེ་རིང་འཇམ་དཔལ་རྒྱལ་དང་རྟ་མགྲིན་གཉིས་ཐང་ཆད་དོ་ཟེར་ནས་མགྲོན་་་་
ཁང་དུ་ཉལ་འདུག།
ཀུན་དགའ་གཉིད་གཏན་ནས་མ་ཁུགས་པས་རང་གཅིག་པུ་རྒྱ་སྲང་ལ་་་་་
མྱུག་ཏུ་སོང་། དུས་སྐབས་དེར་དབྱར་མགོ་ཤར་མ་ཐག་ཡིན་ནའང་ལན་གྲུ་རུ་
ཚ་བ་ཅུང་ཆེ། ཀུན་དགས་ཁོག་སྟོད་ལ་སྟོད་གོས་དཀར་པོ་ཞིག་གྱོན་ཞིང་
གདོང་ལ་ཉི་འོད་སྒྲིབ་པའི་མིག་ཤེལ་ནག་པོ་གྱོན་འདུག་པས། ཟླ་ལྔའི་སྔོན་གྱི་
ཁོ་དང་བསྡུར་ན་མི་གཞན་ཞིག་ཏུ་གྱུར་འདུག་པའི་སྣང་བ་སྟེར།
ཀུན་དགས་རྨ་ཆུའི་ཟམ་ཆེན་ཁར་སོང་ན་ཆུ་མིག་ལྔ་ལྡན་གྱི་རི་བོ་དང་།
ས་པཎ་གྱི་སྐུ་རྫས་གཟུངས་སུ་བཞུགས་པར་གྲགས་པའི་མཆོད་རྟེན་དཀར་པོ་་་
སོགས་མཐོང་ཐུབ་པ་ཤེས་ཡོད་པས་གཡས་འགྲམ་གྱི་ལམ་དེར་ཞུགས། རྒྱང་
རིང་གི་ཟམ་ཁ་དེར་ཕྱོགས་ཡར་མར་གྱི་འགྲུལ་བཞུད་པ་མང་བོས་མགུལ་དུ་་་་་
པར་ལེན་འཕྲུལ་ཆས་སྤྱངས་ནས་ཡར་འགྲོ་མར་འོང་ལ་བྲེལ་འདུག སྐབས་
དེར་ཀུན་དགས་མར་གཤམ་ན་མི་མང་བོས་འཚང་ཁ་ཤིགས་ཤིགས་ངང་ཅི་་་་་
ཞིག་ལ་ལྟ་རུབ་རྒྱག་བཞིན་པ་མཐོང་། དེར་ཁོའང་མི་ཚོགས་ཁྲོད་ཞུགས་ནས་
དོན་ཅི་ཞིག་བྱུང་བར་བལྟས་པ་ན། མ་གཞིར་དེ ར་འདུས་མི་ཚང་མས་ལོ་ན་ལྔ་
199



ཁ་སང་གི་རྨི་ལམ། -
བཅུ་ཡས་མས་ཀྱི་བཟའ་ཟླ་གཉིས་བསྐོར་འདུག་ལ། བུད་མེད་དེས་སྒོར་མོ་རྐུན་
མས་བརྐུས་སོང་ཞེས་བོད་སྐད་ཀྱིས་རྡབ་རྡིབ་མང་བོ་འཆད་བཞིན་འདུག་པ་་་་
གོ ཡིན་ནའང་སྐྱེས་པ་དེར་ཉམས་སྣང་ཅི་ཡང་མེད་པར་གདོང་གི་མིག་ཤེལ་
ཡར་འདེད་ཙམ་བྱས་རྗེས་རང་གི་ཆུང་མར་སེམས་གསོ་བྱེད་བཞིན་མཆིས། ཁོ་
ཚོའི་ལུས་ཀྱི་གྱོན་པ་དང་ཉམས་འགྱུར་སོགས་ལ་བརྟགས་ན་གྲོང་ཁྱེར་གྱི་ལས་་་
བྱེད་པ་ཡིན་པ་འདྲ་ལ། ཁ་སྐད་ལ་ཉན་ན་མཚོ་སྔོན་ཕྱོགས་ཀྱི་བོད་རིགས་ཡིན་
པ་ཤེས་ཐུབ། ལྷག་པར་སྐྱེས་པ་རྒན་པ་དེའི་གདོང་གི་འཛུམ་མདངས་དང་སྒམ་
བརླིང་གི་ཉམས་འགྱུར་བཅས་ནི་ཁོས་གང་ཞིག་ནས་མཐོང་མྱོང་བའི་སྣང་བ་་་་
སྟེར།
“ ཨ་ཁུ། ཁྱོད་གཉིས་ཀྱི་སྒོར་མོ་བོར་སོང་བ་ཡིན་ནམ།” ཀུན་དགས་
གདུང་སེམས་དང་བཅས་དེ་ལྟར་དྲིས་པ་ན། སྐྱེས་པ་དེས་ཀྱང་བོད་པ་ཞིག་
ཡིན་པ་ཤེས་པས་ཅུང་གནོང་བའི་ཉམས་དང་བཅས་དགོད་ཞོར་དུ“ འོ་ལེ།
སྒོར་འགའ་རྐུན་མས་བརྐུས་པས་ཆུང་མས་སྨྲེ་སྔགས་མཚམས་མི་འཇོག” ཟེར།
“སྒོར་སྟོང་གསུམ་བོར་ཀྱང་ཁྱོད་ལ་འདང་རྒྱག་ཅུང་ཙམ་ཡང་མི་འདུག་
ཆུང་མས་མུ་མཐུད་དུ་སྐྱེས་པར་ལེ་ལན་བདས།
“ སེམས་ཁྲལ་བྱས་ནའང་གོ་མི་ཆོད།” སྐྱེས་པ་དེས་ལན་དེ་ལྟར་འདེབས་
ཞོར་གདོང་ལ་སྔར་བཞིན་འཛུམ་གྱིས་ཁེངས།
“ ཡུལ་ལ་འགྲོ་དུས་རླངས་འཁོར་གྱི་འདུག་བྱང་ཉོ་བྱེད་ཀྱང་མེད་པས།”
དེར་བཟའ་ཟླ་མས་སྐད་གསང་ཇེ་དམར་བཏང་ནས་དེ་ལྟར་ཟེར།
མཐའ་འཁོར་གྱི་མི་ཚང་མས་ཁོ་ཚོར་བལྟས་ཏེ“བོད་པ་འདི་ཚོ་ཞེས་མགོ་་
200



ཁ་སང་གི་རྨི་ལམ།
ན་
གཡུགས་པ་དང་ཤབ་ཤུབ་ཀྱིས་གཏམ་གླེང་སྣ་ཚོགས་བྱས་འདུག
“བལྟ་རྒྱུ་མི་འདུག ལམ་ཕྱེ། ཀུན་དགས་མཐའ་འཁོར་གྱི་མི་རྣམས་ལ་
རྒྱ་སྐད་ཀྱིས་དེ་ལྟར་བཤད་རྗེས། ཁོ་བཟའ་ཟླ་གཉིས་ཁྲིད་ནས་མི་ཚོགས་ཀྱི་
དཀྱིལ་ནས་ཕྱིར་བུད། ཀུན་དགས་ད་ལྟ་ཁོ་ཚོའི་ལག་ན་སྒོར་མང་བོ་ལྷག་མེད་
པ་ཤེས་པས་རང་གིས་གླས་པའི་མགྲོན་ཁང་དུ་ཁྲིད། ལམ་དུ་ཁ་བརྡ་ཞིབ་མོར་
བྱས་པ་ན། སྐྱེས་པ་དེ་དང་ཀུན་དགའ་གཉིས་ས་ཕྱོགས་གཅིག་གི་ཡིན་པ་དང་།
ཁོ་བཟའ་ཟླ་གཉིས་ཀ་མཚོ་སྔོན་མི་རིགས་སློབ་གླིང་གི་དགེ་རྒན་རེད། ཐེངས་
དེར་ཉིན་ལྔའི་གུང་གསེང་སྤྱད་ནས་སྤྲོ་འཆམ་ལ་ཡོང་བ་ཡིན་ཟེར།
“ མ་གཞིར་ཁྱེད་ནི་བོད་ཀྱི་གླིང་སྒྲུང་ཆེད་མཁས་པ་རྡོ་རྗེ་རབ་བརྟན་་་་་་་
ལགས་རེད་ཨང་'' ཀུན་དགར་སེམས་འགུལ་ཐེབས་བཞིན་དེ་ལྟར་ཟེར།
“ཆེད་མཁས་ཟེར་བ་འུད་བསྟོད་རེད། འོན་ཀྱང་ངའི་མིང་ལ་རྡོ་རྗེ་རབ་
བརྟན་ཟེར་བ་དོན་དངོས་ཡིན། སྐྱེས་པ་དེས་དགོད་ཞོར་དེ་ལྟར་ལན་བཏབ་
བྱུང་།
“ངས་ཁྱོད་ཀྱི་རྩོམ་མང་བོར་བལྟས་མྱོང་། དེ་རིང་འདིར་ཕྲད་འོང་བ་ནི་
བློ་ཡུལ་ལ་འཆར་ཐབས་མེད་པ་ཞིག་རེད།” ཀུན་དགས་སྤྲོ་སེམས་ཁོལ་བའི་
ངང་དེ་ལྟར་ཁ་བརྡ་བྱས།
ཀུན་དགའ་སྔོན་ཆད་མཐོ་འབྲིང་གི་སློབ་མ་ཡིན་དུས། དགེ་རྒན་ཚོའི་
ངག་ལས་གླིང་སྒྲུང་ཆེད་མཁས་རྡོ་རྗེ་རབ་བརྟན་ལགས་ཀྱི་གནས་ཚུལ་མང་བོ་
ཐོས་མྱོང་ལ་རྩོམ་ཡང་མང་དུ་བལྟས་པར་བརྟེན། ཁོང་ནི་ངེས་པ་དོན་གྱི་རིག་
གནས་པ་ཞིག་རེད་སྙམ་པའི་ངེས་ཤེས་འདྲོངས་ཡོད། དེ་བས་ད་ལྟ་ཁོ་བཟའ་
201



ཁ་སང་གི་རྨི་ལམ། --
ཟླ་གཉིས་ཀ་དཀའ་ངལ་ལ་ཕྲད་ཡོད་དུས་ལྷག་བསམ་རྣམ་དག་གིས་རོགས་་་་་་་
རམ་ལོས་བྱེད། དེར་བརྟེན་ཀུན་དགས་ཁོ་གཉིས་མགྲོན་ཁང་དུ་ཁྲིད་ནས་
ཞབས་ཏོག་ལེགས་པར་བསྒྲུབས་ཤིང་། ཁང་གླ་དང་ཟས་རིན་བཅས་པ་རང་
གིས་སྟེར་རྐྱང་བྱེད་པས། བཟའ་ཟླ་གཉིས་ཀས་ཅི་འདྲའི་གསར་བུ་ཡ་རབས་
ཤིག་རེད་ཨང་ཞེས་བསྟོད་བསྔགས་ཡང་ཡང་བྱེད། དགེ་རྒན་རྡོ་རྗེ་རབ་བརྟན་
གྱི་ཆུང་མའི་མིང་ལ་བདེ་སྐྱིད་མཚོ་ཟེར་ལ། ཨ་ནེ་བདེ་སྐྱིད་མཚོ་ཡང་བོད་
རིགས་བུད་མེད་ཤེས་ཡོན་ཅན་རྒན་གྲས་ཡིན་པས། སྤྱིར་བཏང་གི་ཁྱིམ་འཛིན་
བདག་མོ་ཕལ་བ་ལྟ་བུ་ཞིག་ག་ལ་ཡིན། ད་ནངས་སྔ་དྲོ་སྒོར་སྟོང་གསུམ་བོར་
པར་སྡུག་སྨྲེ་འདོན་པར་བྱེད་ཀྱང་། ད་ལྟ་ཕལ་ཆེར་དོན་དེ་གཏིང་བརྗེད་དུ་
གྱུར་ནས་དགའ་ལྷང་ལྷང་དུ་འདུག །
“ ཨ་ནེ། ད་ལྟ་ཁྱོད་ཀྱིས་སྒོར་སྟོང་གསུམ་པོར་སེམས་ཁྲལ་བྱེད་ཀྱིན་མེད་
དམ།” ཀུན་དགས་ཀུ་རེ་དེ་ལྟར་བྱས་པ་ན། མོས་ཁྱོ་བོའི་གདོང་ལ་བལྟས་ཙམ་
བྱས་རྗེས“ད་ལྟ་ངའང་ཁོའི་བསམ་ཚུལ་ལ་འཐད་པ་བྱུང་ཡོད། གཅེས་ལོ། དྲང་
མོར་བཤད་ན་ཨ་ནེའི་ཟླ་གཅིག་གི་ཟླ་ཕོགས་ལའང་ཕལ་ཆེར་སྒོར་སྟོང་གསུམ་་་
ཡོད” ཅེས་བཤད་པ་དང་འབྲེལ། ད་ནངས་རང་གིས་སྡུག་སྨྲེ་བཏོན་པའི་ཆ་ལ་
ངོ་གནོང་བའི་ཉམས་ཤིག་ཀྱང་མངོན་བྱུང་།
“ད་འདང་ཕོག་སོང་ངམ། འཆི་ཁ་རྒས་ཁར་རྒྱུ་ལ་ཞེན་ཆགས་དེ་འདྲ་ཆེ་
ནས་ཅི་བྱེད།” ཁྱོ་བོས་དགོད་ཞོར་དེ་ལྟར་ཟེར་བ་ན། ཨ་ནེ་བདེ་སྐྱིད་མཚོས་
ཀྱང་འཐད་པའི་བརྡ་ལ་མགོ་བོ་ནང་དུ་ལྡེམ་བྱུང་།
ངོ་མ་ཤེས་བྱ་ཡོན་ཏན་ཅན་གྱི་མི་ནི་གཞན་དང་མི་འདྲ་བ་ཞིག་སྟེ།
202



ཡ- ཁ་སང་གི་རྨི་ལམ།
བརྗེད་དུ་འཇུག་ཟེར་དུས་སྒོར་སྟོང་གསུམ་བོར་པའི་དོན་དེ་འདྲའང་ལས་སླ་་་་
མོའི་ངང་སྣང་མེད་དུ་བརྗེད་འགྲོ་ལ། དོན་ཅི་ཡང་མ་བྱུང་བ་བཞིན་དགའ་
བའི་འཛུམ་གྱིས་དངོས་ཡོད་འཚོ་བ་བསུ་ཐུབ་པར་འདུག འཇམ་དཔལ་རྒྱལ་
དང་རྟ་མགྲིན་གཉིས་ནི་དཔེ་ཆའི་སྐོར་གྱི་ཁ་བརྡ་ལ་སྤྲོ་སྣང་དེ་འདྲ་མེད་པས་་་
ཡུད་ཙམ་ནས་གཉིད་དུ་ཡུར་ནའང་། ཀུན་དགར་སུན་སྣང་སྤུ་ཙམ་ཡང་མེད་
པར་ཤེས་བྱའི་སྐོར་གྱི་དཀའ་གནད་མང་བོ་དགེ་རྒན་ལ་བཀའ་འདྲི་ཞུས་ནས་་་
ནམ་གུང་བར་བསྡད། །
ཕྱི་ཉིན་ཞོགས་པར་དགེ་རྒན་རྡོ་རྗེ་རབ་བརྟན་བཟའ་ཟླ་གཉིས་ཡུལ་ལ་་་་་
འགྲོ་རྩིས་བྱས་པ་ན། ཀུན་དགའ་ཡང་གོ་སྐབས་དེ་དང་བསྟུན་ནས་ཁོ་ཚོ་དང་
མཉམ་དུ་ཕ་ཡུལ་ལ་ཐེངས་ཤིག་འགྲོ་འདོད་སྐྱེས། ལོ་གསར་ཚེས་བརྒྱད་ཉིན་ཕ་
ཡུལ་དང་ཁ་བྲལ་པ་ནས་ད་ལྟའི་བར་ཟླ་ལྔ་ལྷག་འགོར་ཀྱང་ཡུལ་ཕྱོགས་ཀྱི་་་་་་
གནས་ཚུལ་གཅིག་ཀྱང་ཐོས་མ་བྱུང་ལ། ལྷག་པར་ཚོང་ལ་འགྲོ་དུས་འབྲུག་
མཚོར་བརྡ་ཙམ་ཡང་བརྒྱབ་མེད་པས་མོས་སེམས་ཁྲལ་བྱེད་བཞིན་ཡོད་སྙམ།
ཕྱོགས་གཞན་ཞིག་ནས་བཤད་ན། དགེ་རྒན་བཟའ་ཟླ་གཉིས་ཀར་སྒོར་མོ་
འདང་གིན་མེད་པས། ཟི་ལིང་བར་དུ་རང་དང་མཉམ་དུ་སོང་ན་རོགས་རམ་
ཡང་བྱེད་ཐུབ་སྙམ། དེ་བས་ཁོས་འདོད་དོན་དེ་གྲོགས་པོ་གཉིས་ལ་བཤད་པ་
ན། ཁོ་གཉིས་ཀས་ཀྱང་མིག་སྔར་ཚོང་གསར་བ་གཞན་མེད་པ་ཤེས་ནས་ཀུན་
དགའ་ཡུལ་ལ་ཐེངས་ཤིག་འགྲོ་བར་འཐད་པའི་བརྡ་བསྟན་བྱུང་། །
ལན་གྲུ་ནས་ཟི་ལིང་ལ་ཡོང་བའི་རླངས་འཁོར་འདུག་བྱང་ཡང་ཀུན་་་་་་་
དགས་ཉོས་ལ། ལམ་ཧྲིལ་པོར་ཁོང་བཟའ་ཟླ་གཉིས་ལ་ཞབས་ཏོག་ལེགས་པོར་
203



ཁ་སང་གི་རྨི་ལམ།
བསྒྲུབས་པར་མ་ཟད། དཔེ་ཆའི་སྐོར་གྱི་ཁ་བརྡའང་སྣ་ཚོགས་བྱེད་པའི་གོ་
སྐབས་བྱུང་། ཟི་ལིང་ལ་བསླེབས་པ་ན། རླངས་འཁོར་ནི་མཚོ་སྔོན་མི་རིགས་
སློབ་གླིང་གི་སྒོ་ཆེན་གྱི་མདུན་བརྒྱུད་ནས་རླངས་འཁོར་ས་ཚིགས་སུ་འགྲོ་་་་་་་
དགོས་པས། སློབ་གྲྭའི་སྒོ་ཁར་ཀུན་དགས་རླངས་འཁོར་འདུག་ཏུ་བཅུག་རྗེས་
ཁོང་བཟའ་ཟླ་གཉིས་ཀྱི་དངོས་ཟོག་རྣམས་ཐང་ལ་ལེན་རོགས་བྱས། དེར་ཁོང་
བཟའ་ཟླ་གཉིས་ཀས་ཐེངས་དེར་ཀུན་དགའ་དཀའ་ལས་ལ་གཏད་སོང་བས།
དེ་རིང་ངེས་པར་ཁོ་ཚང་ལ་མགྲོན་འབོད་བྱེད་དགོས་ཟེར་ནས་ཨུ་ཚུགས་བྱས་་་
པར་བརྟེན། ཀུན་དགའ་ཡང་དེ་གར་འབབ་དགོས་བྱུང་སོང་། །
རྒྱ་ལམ་ལ་ཁ་གཏད་ནས་ཡོད་པའི་མི་རིགས་སློབ་གླིང་གི་སྒོ་ཆེན་ནི་་་་་་
གཞན་ལས་བརྗིད་རྔམ་ལྡན་པ་ཞིག་སྟེ། སློབ་གྲྭའི་སྒོ་ཆེན་བརྒལ་པ་ན་སློབ་མ་
མང་བོས་དཔེ་ཆ་མཆན་ལ་བཙིར་ནས་ཡར་འགྲོ་མར་འོང་བྱེད་ཀྱིན་འདུག་པ་
མཐོང་བས། ཀུན་དགས་རང་གིས་སྔོན་ཆད་རྨི་ལམ་དུ་སློབ་ཆེན་གྱི་ར་བའི་
ནང་ཡར་འགྲོ་མར་འགྲོ་བྱེད་པ་རྨིས་པ་དེ་དྲན་བྱུང་།
ལྔ་རྩེག་ཅན་གྱི་སློབ་ཁྲིད་ཐོག་ཁང་གི་མདུན་བརྒྱུད་ནས་འགྲོ་དུས། སློབ་
མ་འགའ་ཐོག་ཁང་གི་སྒོ་ཆེན་ནས་ཕྱིར་བུད་བྱུང་།
“དགེ་རྒན། བདེ་མོ་ཡིན་ནམ།”
“བདེ་མོ་ཡིན། ཁྱོད་ཚོ་བདེ་མོ་ཡིན་ནམ།”
དགེ་རྒན་རྡོ་རྗེ་རབ་བརྟན་དང་ཁོང་གི་བུ་སློབ་རྣམས་ཀྱིས་ཕན་ཚུན་དེ་་་
ལྟར་འཚམས་འདྲི་བྱས་འོང་།
“ ཨ་ཙི འདི་ཀུན་དགའ་མིན་ནམ།” སྐབས་དེར་སློབ་མ་ཚོའི་གྲས་ནས་
204



།
- ཁ་སང་གི་རྨི་ལམ།
ཕོ་གསར་ཞིག་ཟུར་ལ་བུད་ནས་ཀུན་དགའི་ལག་པར་འཇུས།
“ ཚེ་དབང་རྡོ་རྗེ། ཀུན་དགའ་དང་ཁྱོད་གཉིས་ངོ་ཤེས་ཡིན་ནམ།” དགེ་
རྒན་རྡོ་རྗེ་རབ་བརྟན་གྱིས་སློབ་མ་དེར་དེ་ལྟར་དྲིས་པ་ན། ཀུན་དགས་དགོད་
ཞོར“ངེད་གཉིས་སྡེ་བ་གཅིག་གི་མི་ཡིན”ཟེར། །
“འོ། དེས་ན་བཟང་འདུག འགྲོ། ད་ཁྱིམ་ལ་འགྲོ། དགེ་རྒན་གྱིས་ཁོང་
གི་སློབ་མ་ཚེ་དབང་རྡོ་རྗེ་ཡང་མཉམ་དུ་བོས་ནས་ཁྱིམ་ལ་ཁྲིད།
ཚེ་དབང་རྡོ་རྗེ་ནི་སྡེ་དཔོན་ཚེ་དབང་རྒྱལ་གྱི་བུ་ཡིན་ལ། ལྕང་གླིང་སྡེ་
བའི་སློབ་ཆེན་སློབ་མ་གཅིག་པུའང་ཡིན། སྔོན་ཆད་ཁོ་ཀུན་དགའ་ལས་ལོ་རིམ་
གཅིག་གིས་དམའ་ནའང་། ད་ལྟ་སློབ་ཆེན་ལོ་རིམ་གཉིས་པའི་སློབ་མ་ཡིན། །
ཉིན་དེར། ཀུན་དགས་དགེ་རྒན་ཚང་ནས་དྲོས་ཇ་འཐུངས་རྗེས། ཚེ་
དབང་རྡོ་རྗེ་དང་མཉམ་དུ་སློབ་རའི་ནང་སྐོར་གཡེང་བྱེད་དུ་སོང་། སྐབས་
དེར་ཁོའི་སེམས་གཏིང་ནས་སྡེ་བ་གཅིག་ཏུ་སྐྱེས་ཀྱང་ལས་སྐལ་མི་འདྲ་བའི་ཚེ་
དབང་རྡོ་རྗེ་ལ་ཡིད་སྨོན་དབང་མེད་ཤོར་པ་ཞིག་བྱུང་། །
དགོང་མོ། དགེ་རྒན་བཟའ་ཟླ་གཉིས་ཀས་སྔར་བཞིན་ཀུན་དགར་སྣེ་ལེན་
བཟང་བོ་བྱས་པར་མ་ཟད། ཁོ་ཚང་ནས་ད་དུང་ཉིན་འགར་འདུག་དགོས་ཚུལ་
ལབ་པར་བྱེད་མོད། ཀུན་དགར་མཚོན་ན་ཕ་ཡུལ་ལ་འགྲོ་འདོད་ཀྱི་འདུན་པ་
ཤིན་ཏུ་དྲག་པས། ཕྱི་ཉིན་ཁོང་བཟའ་ཟླ་གཉིས་དང་ཚེ་དབང་རྡོ་རྗེ་སོགས་ལ་
བདེ་འཚམས་ཞུས་ནས་ན་ཆེན་རྫོང་དུ་ཆས།
ཁ་འབྲལ་ཁར། དགེ་རྒན་བཟའ་ཟླ་གཉིས་ཀར་རང་གི་ཤ་ལས་མཆེད་
པའི་བུ་ཕྲུག་རྒྱང་ལ་སྐྱེལ་པ་བཞིན་འབྲལ་མི་ཕོད་པའི་རྣམ་འགྱུར་མངོན་་་་་་་་
205



，
ཁ་སང་གི་རྨི་ལམ། ཡ་
འདུག ལྷག་པར་དགེ་རྒན་རྡོ་རྗེ་རབ་བརྟན་གྱིས་ཀུན་དགའི་ལག་པར་བྱིལ་
བྱིལ་བྱེད་བཞིན“ ཀུན་དགའ། ཁྱོད་ལོ་ན་ཆུང་ཡང་ཡོན་ཏན་འོས་མོ་ཞིག་
འབྱོར་འདུག དེའི་ཁར་སློབ་སྦྱོང་ལ་སྤྲོ་སྣང་ཆེ་ཞིང་གཞུང་རྒྱུད་དྲང་བར་
བལྟས་ན་རྗེས་ཕྱོགས་གྲུབ་འབྲས་ལེགས་པོ་འབྱུང་ངེས། རབ་ཡིན་ན་དུས་ཚོད་
ཆུད་ཟོས་སུ་མི་གཏོང་བར་རང་སྦྱོང་བྱས་ནས་སློབ་གྲྭ་ཞིག་ལ་རྒྱུགས་འཕྲོད་་་་
ཐབས་བྱོས” ཟེར་ལ། ད་དུང“ ཀུན་དགའ། བྱ་བ་གང་ལའང་སྙིང་སྟོབས་ཡོད་
ན་སྐྲག་དོན་མེད། སློབ་སྦྱོང་ཐད་བརྩོན་པ་ཆུ་བོའི་རྒྱུན་བཞིན་བསྲིང་རྒྱུ་གལ་
ཚེ” ཟེར་བཞིན་ཁོང་གིས་དཔེ་སྒམ་ལས་དཔེ་ཆ་རིན་ཐང་ཅན་འགའ་ཡང་་་་་་་
བླངས་ནས་དྲན་རྟེན་དུ་གནང་། །
ཀུན་དགས་རླངས་འཁོར་ནང་དཔེ་ཆ་དེ་དག་ཕར་སློག་ཚུར་སློག་བྱེད་་་་་
བཞིན་དགེ་རྒན་རྡོ་རྗེ་རབ་བརྟན་གྱི་སྐད་ཆར་འདང་ཞིབ་ཏུ་བརྒྱབ། གང་ལྟར་
མིག་སྔར་ད་དུང་རྒྱུགས་སྤྲོད་པའི་བྱ་བ་དེར་ཕྱོགས་གང་ཐད་ནས་ཆ་རྐྱེན་མི་་་་
འཛོམས་པས་རེ་ཞིག་འདང་བརྒྱབ་ཀྱང་ཕན་པ་མི་འདུག་སྙམ་བྱུང་། བསྟུད་
མར་མཚན་མོ་གཉིས་ཀྱི་རིང་ལ་དགེ་རྒན་རྡོ་རྗེ་རབ་བརྟན་དང་ཁ་བརྡ་བྱས་་་་་
ནས་གཉིད་ཆག་ཡོད་པས། ལམ་དུ་ཞུགས་ཉིན་དེར་དུས་ཡུན་རིང་བོ་མ་འགོར་
པར་ཁོ་རླངས་འཁོར་གྱི་འུར་སྒྲའི་ཁྲོད་རྨི་ལམ་གྱི་ཞིང་དུ་འཁྱམས་སོང་། རྨི་
ལམ་དུ་ཁོས་རང་ཉིད་ཕ་ཡུལ་ལ་བསླེབས་ནས་ཕུ་བོ་དང་སྲུ་མོ། ལྷག་པར་སྙིང་
གི་མཛའ་མོ་འབྲུག་མཚོར་ཕྲད་ནས་སྙིང་གཏམ་གླེང་བ་སོགས་རྨིས་བྱུང་བས།
གདོང་ལ་དགའ་སྤྲོའི་འཛུམ་མདངས་ཤིག་མངོན་བྱུང༌།
དབྱར་མགོའི་དུས་ཀྱི་ན་ཆེན་རྫོང་མཁར་ནི་ལྡབ་འགྱུར་གྱིས་འཁྲུག་ལོང་་་
206



ཁ་སང་གི་རྨི་ལམ།
དོད་པོར་གྱུར་འདུག མགོ་ནས་བལྟས་ན་མཇུག་མཐོང་བའི་རྫོང་མཁར་གྱི་
སྲང་ལམ་གཡས་གཡོན་དུ་རས་གུར་མང་བོ་ཕུབ་ཡོད་ཅིང་། རྫོང་སྨན་ཁང་
དང་རྫོང་དངུལ་ཁང་སོགས་ལས་ཁུངས་མང་བོའི་སྒོ་ཁ་ན་མི་རྣམས་སྐོར་དང་
སྐོར་བྱས་ནས་རུབ་འདུག ཁོ་ཚོའི་ཁྲོད་དུ་ན་ལུང་རོང་སྡེ་བཅུ་གསུམ་གྱི་ཞིང་
པ་ཡོད་ལ། ཉེ་འཁོར་གྱི་འབྲོག་པ་ཡང་མཆིས། དེ་ལས་གཞན་ས་གང་ནས་ཡོང་
བ་མི་ཤེས་པའི་རྒྱ་རིགས་དང་ཧོས་རིགས་ཀྱང་མང་བོ་འདུག ད་ལྟ་དབྱར་རྩྭ་
དགུན་འབུ་བརྐོས་ཚར་བས་ཟླ་གཉིས་ལྷག་རིང་རྫ་མགོ་རི་མགོར་སྨྱུག་པའི་མི་ས་
ཚོགས་ཕྱིར་རྫོང་མཁར་ལ་བསླེབས་ཏེ་དབྱར་རྩྭ་དགུན་འབུ་འཚོང་བཞིན་ཡོད་་
པ་རེད། སྲང་ལམ་ཀུན་ཏུ་ཕུབ་ཡོད་པའི་རས་གུར་དེ་དག་ཀྱང་ཐག་རིང་ནས་
ཡོང་བའི་དབྱར་རྩྭ་དགུན་འབུ་རྐོ་མཁན་དེ་དག་གི་ཡིན་པ་འདྲ། མི་ཚོགས་ཀྱི་
ཁྲོད་དུ་ལོ་ན་བཞི་བཅུར་སོན་མ་ཐག་ཅིག་ཨེ་ཡིན་སྙམ་པའི་ཧོས་རིགས་ཚོང་པ་
ཞིག་དང་། འབྲོག་པ་ན་གཞོན་ཞིག་གིས་བོད་སྐད་ཀྱིས་དབྱར་རྩྭ་དགུན་འབུའི་
རིན་གོང་རྩེག་བཞིན་འདུག
“ ཨ་ཁུ་འབྲོག་པ། རིན་གོང་མཐོན་པོ་འདི་འདྲ་བྱིན་ན་མི་བཙོང་མ་ཟེར།”
ས་ཆ་གཞན་ནས་ཡོང་བའི་ཚོང་པ་དེས་རང་གི་ཨག་ཚོམ་ལ་བྱིལ་བྱིལ་བྱེད་་་་་་
བཞིན་དེ་ལྟར་ཟེར།
“སྒོར་གཅིག་དང་ཟུར་ལྔ་རེ་མ་གཏོགས་མི་སྟེར་ན། བཙོངས་དང་མ་
བཙོངས་ལ་ཁྱད་མི་འདུག འབྲོག་པ་ན་གཞོན་དེས་སྔར་བཞིན་ཨུ་ཚུགས་བྱེད་
བཞིན་མཆིས།
“ ཁྱོད་ཀྱིས་ལྟོས། མ་བཙོངས་ཀྱང་ཆོག གང་ལྟར་ཁྱོད་ལ་བཙོང་ས་
མ
)
207



་
ཁ་སང་གི་རྨི་ལམ།
གཞན་མེད'' ཚོང་པ་ཅིག་ཤོས་དེས་མཐོང་ཆུང་གི་ཉམས་ཤིག་སྟོན་བཞིན་དེ་
ལྟར་ཟེར།
འབྲོག་པ་ན་གཞོན་དེས“ ཁྱོད་མ་གཏོགས་བཙོང་ས་མེད་ཟེར་ན་རྣར་མི་་་
འགྲོ་” ཟེར་བཞིན་ཆུ་ཤོག་ཁུག་མའི་ནང་བཅུག་པའི་དབྱར་རྩྭ་དགུན་འབུ་ཁྱེར་་་
ནས་ཚོང་པ་གཞན་ཞིག་གི་གམ་དུ་སོང་བ་ལ། ཚོང་པ་དེས་ཀྱང་ཁ་གཅིག་
གྲགས་ལ་སྒོར་གཅིག་དང་ཟུར་ལྔའི་ཡན་ལ་སྐར་གང་ཡང་མི་སྟེར་ཟེར།
རི་ཁུལ་ལུང་གསེབ་ནས་ཡོང་བའི་ངལ་རྩོལ་པ་དེ་རྣམས་ཀྱིས་ད་ལོ་དབྱར་
རྩྭ་དགུན་འབུའི་གོང་མཐོ་བ་ཤེས་ཡོད་ཀྱང་། ཐག་རིང་གི་གྲོང་ཁྱེར་ལ་རྐང་
བཙུགས་ནས་འཚོང་དུ་འགྲོ་མི་ཐུབ་པས། ས་ཁུལ་རང་གི་ཚོང་པས་རིན་གོང་
ཇི་ལྟར་ཐག་བཅད་ན་དེ་ལྟར་མི་འཚོང་ཀ་མེད་དུ་གྱུར། དེར་འདུས་མི་ལ་ལས་
སྣང་ཚུལ་དེ་མཐོང་བས་འུ་ཐུག་ཐབས་ཟད་ཀྱིས་རང་གི་རྩོལ་བས་བཙལ་ཡོང་་་
བའི་དབྱར་རྩྭ་དགུན་འབུ་རྣམས་རིན་གོང་སླ་མོ་བྱས་ནས་འཚོང་བཞིན་འདུག་
ལ། མི་ལ་ལས་ད་དུང་རེ་ཐག་མ་འཆད་པར་མུ་མཐུད་དུ་ཚོང་པ་རྣམས་དང་
གོང་རྩེག་བཞིན་འདུག །
“ཡ། ཕོ་གསར། ངས་སྒོར་གཉིས་སྟེར། ཁྱོད་ཀྱི་དབྱར་རྩྭ་དགུན་འབུ་ང་
ལ་བཙོང་ཆོག་གམ།”
འབྲོག་པ་ན་གཞོན་དེ་ཐབས་ཟད་ནས་ཙོག་འདུག་སྐབས་ཀུན་དགའ་་་་
ཡོང་ནས་ཁོ་ལ་དེ་ལྟར་བཤད། ་ཀུན་དགའི་རིང་ཐུང་འཚམ་པའི་སྐྲ་ལོ་དང་
རྒྱབ་ཏུ་ཁུར་ཁུག་འཁུར་པའི་ངང་ཚུལ་ལ་བལྟས་ན་ཕལ་ཆེར་སློབ་མ་ཞིག་དང་
འདྲ་བས། འབྲོག་པ་དེས་ཡིད་མི་ཆེས་པའི་ཉམས་ཤིག་བསྟན་ནས“ ཁྱོད་ཀྱིས་
208



ཁ་སང་གི་རྨི་ལམ།
ཀུ་རེ་རྩེ་བཞིན་ཡོད་དམ། ཁྱོད་ཚོང་པ་ཞིག་དང་མི་འདྲ” ཟེར། །
“སྤུན་ཟླ། ཚོང་པ་ཟེར་བ་ངེས་པར་ཞྭ་དཀར་པོ་གྱོན་པ་ཞིག་ཡིན་ག་ལ་
དགོས། དོན་དམ་དུ་ཁྱོད་ཀྱིས་བཙོང་ངམ་མི་བཙོང་།” ཀུན་དགས་དེ་ལྟར་
འཆད་བཞིན་ཨམ་ཕྲག་ལས་སྒོར་མོ་བརྩེགས་མ་ཞིག་བླངས་བྱུང་།
“ ཨ་ལ། ལོས་བཙོང་ལོས་བཙོང་།” མི་དེས་ཀུན་དགས་ཀུ་རེ་རྩེ་བ་ཡིན་
པ་ཤེས་པས་མྱུར་དུ་ལག་གི་དབྱར་རྩྭ་དགུན་འབུ་སར་བླུགས།
ཀུན་དགའ་ལ་དེ་སྔར་དབྱར་རྩྭ་དགུན་འབུ་ཉོ་བའི་འཆར་གཞི་འདྲ་མེད་་
མོད། ཉིན་དེའི་ཕྱི་དྲོ་རྫོང་མཁར་ལ་འབྱོར་འཕྲལ་ཚོང་ཁྲོམ་ཡོངས་སུ་ཡུན་རིང་
ལ་ཞིབ་ལྟ་བྱས་ཤིང་། ཚོང་པ་དེ་དག་གིས་གྲོས་བྱས་ནས་རིན་གོང་བརྟན་
ཆགས་བྱེད་པ་མཐོང་བས་ཤིན་ཏུ་མི་དགའ་བར་གྱུར། ལྷག་པར་འབྲོག་པ་ན་
གཞོན་དེས་ཚིག་རྩོད་བྱེད་སྐབས། ཧོས་རིགས་ཚོང་པས་མཐོང་ཆུང་གི་རྣམ་
འགྱུར་སྟོན་པ་མཐོང་བས་སེམས་ལ་གློ་བུར་བའི་བསམ་ཚུལ་ཞིག་སྐྱེས། གོ་ཐོས་
སུ་གྲོང་ཁྱེར་ཁྲིན་ཏུའུ་རུ་ཉེ་ལམ་དབྱར་རྩྭ་དགུན་འབུ་རྐང་གཅིག་ལ་སྒོར་བཞི་་
ལྔ་རེ་སྟེར་བཞིན་འདུག་ཟེར། གཏམ་དེ་བདེན་མིན་ཕུ་ཐག་གཅོད་དཀའ་ཡང་།
ཀུན་དགའ་རང་ལ་བདེན་ངེས་སྙམ་པའི་ཡིད་ཆེས་བརྟན་པོ་ཞིག་སྐྱེས། དེ་བས་
རིན་གོང་མཐོ་ཙམ་བྱིན་ནས་དབྱར་རྩྭ་དགུན་འབུ་ཉོ་སྡུད་བྱས་ནའང་ངེས་་་་་
པར་རྒྱལ་ཁ་ལེན་ཐུབ་སྙམ། ཞིབ་འདང་ཞིག་བརྒྱབ་ན་འདི་ནི་ཧོལ་རྒྱུགས་ཀྱི་
བསམ་ཚུལ་ཞིག་ལས་མ་འདས་པའང་ཤེས་མོད། ད་ནི་ཅི་བྱུང་ན་བྱུང་སྙམ། །
མཇུག་མཐར་ཁོས་རིན་གོང་སྒོར་གཉིས་བྱས་ནས་ཉོ་སྡུད་བྱེད་པར་ཐག་བཅད།
ཐོག་མར་དབྱར་རྩྭ་དགུན་འབུ་འཚོང་མཁན་རྣམས་ཀྱིས་བོད་པའི་གསར་བུ་ལོ་
209



ཁ་སང་གི་རྨི་ལམ།
ཆུང་ཞིག་གིས་རིན་གོང་མཐོན་པོ་སྟེར་བཞིན་འདུག་ཟེར་བར་ཡིད་མ་ཚེས་་་་་
མོད། འབྲོག་པ་ན་གཞོན་དེས་དངོས་སུ་བཙོངས་པ་མཐོང་བས། ཚང་མས་
ཚོང་པ་གཞན་རྣམས་བཞག་ནས་ཀུན་དགའི་མཐའ་འཁོར་དུ་རུབ་བྱུང་། དེ་
ལྟར་ས་རུབ་རག་བར་ཀུན་དགས་ཐེངས་འདིར་ཁྱེར་ཡོང་བའི་མ་རྩ་སྒོར་སྟོང་་་
བརྒྱད་ཡོད་པ་ཕལ་ཆེ་བས་དབྱར་རྩྭ་དགུན་འབུ་ཉོ་སྡུད་བྱས། མཇུག་མཐར་
འཚོང་མཁན་སྔར་ལས་ཇེ་མང་དུ་གྱུར་པས། ཁོས་མི་ཚོགས་ལ“ སང་ཉིན་མུ་
མཐུད་དུ་ཉོ་སྡུད་བྱེད་ངེས”ཞེས་རྫུན་སྨྲས་པར་བརྟེན། ད་གཟོད་མི་ཚོགས་ཀྱི་
གསེབ་ནས་ཐར་ཐུབ་པ་བྱུང་།
དགོང་མོ་དེར་ཀུན་དགས་སྤྱི་སྤྱོད་ཁ་པར་ཁང་ཞིག་ནས་འཇམ་དཔལ་་་་་
རྒྱལ་ལ་ཉིན་དེར་ཚོང་བརྒྱབ་པའི་གནས་ཚུལ་རྣམས་བཤད་པ་ན། འཇམ་
དཔལ་རྒྱལ་གྱིས་དགོད་ཞོར་དུ“ ཀུན་དགའ་ལགས། ཁྱོད་ཀྱིས་ཚོང་གི་གནས་
ཚུལ་འདྲི་རྩད་ཙམ་ཡང་མི་བྱེད་པར་ཐད་ཀར་ཉོ་སྡུད་བྱས་པ་ཡིན་ནམ། ཡིན་
ནའང་ཁྱོད་ཀྱི་སྤོབས་པ་ཆེན་པོ་དེར་བདག་གིས་རྗེས་སུ་ཡི་རང་མི་བྱེད་ཀ་མེད་
རེད”ཟེར། མཇུག་མཐར་ཁོ་ཚོས་གྲོས་འདི་ལྟར་བྱས་པ་ཡིན་ཏེ། འཇམ་དཔལ་
རྒྱལ་ཁྲིན་ཏུའུ་ལ་ཉོ་བདག་འབྲེལ་གཏུག་བྱེད་དུ་འགྲོ་རྒྱུ་དང་། ས་དེར་དོན་
དངོས་སུ་དབྱར་རྩྭ་དགུན་འབུའི་རིན་གོང་མཐོ་ན་རྟ་མགྲིན་གྱིས་མ་རྩའི་སྒོར་་་་
མོ་ཁྱེར་ནས་ཀུན་དགར་ཉོ་སྡུད་བྱེད་རོགས་སུ་ཡོང་རྒྱུ་བྱས།
དུས་མཚུངས་སུ་དབྱར་རྩྭ་དགུན་འབུ་སྡུད་མཁན་ཚོང་པ་སྐོར་ཞིག་གིས་་་
ཀྱང་ཟ་ཁང་ཞིག་ཏུ་ཀུན་དགའ་ལ་སྡིགས་མོ་བྱེད་ཀྱིན་གདའ།
“ ཨ་ཕའི་རོ། དེ་རིང་ལྟས་ངན་དེས་ང་ཚོའི་ཚོང་ལ་བར་ཆད་བྱས་སོང་།”
210
༢



ཁ་སང་གི་རྨི་ལམ།
“ ཕལ་ཆེར་ཁོས་ཉིན་འགར་ཉོ་སྡུད་བྱེད་རྩིས་འདུག་
“ཁོ་སྤོབས་པ་ཆེ་ཚུལ་ལ་བལྟས་ན། མ་རྩེ་མཐུག་པོ་ཞིག་ཡོད་པ་འདྲ།
ཕལ་ཆེར་བླ་བྲང་དང་རྔ་བའི་ཕྱོགས་ནས་ཡོང་བ་ཡིན་ངེས་”
“འོ་ལེ། ཁོ་ས་ཆ་འདིའི་མི་མ་རེད།”
“ གང་ལྟར་ང་ཚོ་འདི་ལྟར་འདུག་མི་རུང་།”
“སང་ཉིན་ནས་བཟུང་། ང་ཚོས་རིན་གོང་སྒོར་གཉིས་དང་ཟུར་ལྔ་རུ་
གཏན་ཁེལ་བྱས་ནས་ཁོས་ཅི་བྱེད་ལ་བལྟ་
“ཨ་ཙི། སྒོར་གཉིས་དང་ཟུར་ལྔ་བྱིན་ན་རིན་གོང་མཐོ་དྲགས་མེད་དམ།”
“ སྐྱོན་མེད། ང་ཚོར་གྱོང་གཏན་ནས་མི་ཁེལ།”
ཕྱི་ཉིན་ནམ་ལངས་པ་ན་དབྱར་རྩྭ་དགུན་འབུའི་རིན་གོང་སྒོར་གཉིས་་་་
དང་ཟུར་ལྔ་ལ་སྤར་འདུག ཀུན་དགས་གནས་ཚུལ་དེ་ཐོས་རྗེས་གྲོང་ཁྱེར་དུ་
དབྱར་རྩྭ་དགུན་འབུའི་རིན་གོང་མཐོ་བ་རྟོགས་སོང་། གལ་སྲིད་དེ་ལྟ་མིན་ཚེ་
ཚོང་པ་རྣམས་ཀྱིས་རིན་གོང་མཐོན་པོ་བྱིན་ནས་ཉེན་ཁ་བརྒྱུད་མི་སྲིད་སྙམ་སྟེ་་
སེམས་ཇེ་བདེར་སོང་། ཁོས་མུ་མཐུད་དུ་རྫོང་མཁར་ནས་ཉོ་སྡུད་བྱེད་བསམས་
ནའང་། ཁ་སང་རང་གི་ལག་ལ་བཟུང་བའི་མ་རྩ་ཡོངས་རྫོགས་བཀོལ་ཚར་ལ་
ཉེ་བས། དངོས་ཟོང་བསྡུ་གསོག་བྱས་ནས་ཡུལ་ལ་འགྲོ་བའི་སྟ་གོན་བྱས། རྫོང་
མཁར་ནས་ལྕང་གླིང་སྡེ་བའི་བར་སྤྱི་ལེ་སུམ་ཅུ་ཙམ་ཡོད་ལ། དེའི་ཁར་ཀུན་
དགས་དེ་རིང་རྒྱབ་ལ་ཁུར་ཁུག་དང་ལག་ཏུ་དབྱར་རྩྭ་དགུན་འབུ་མང་བོ་་་་་་
བཟུང་ཡོད་པས། རྐང་ཐང་དུ་འགྲོ་སྟབས་མ་བདེ་བར་འགྲུལ་སྐྱེལ་གླ་འཁོར་
ཆུང་བ་ཞིག་གླས་ནས་ཕ་ཡུལ་དུ་ཆས།
211



s
:;
!''i
•
༧༧ stars
so
, " "
"
ས་གས
ལ
་
ཁ་སང་གི་རྨི་ལམ།
དབྱར་རྩྭ་དགུན་འབུ་འཚོང་མཁན་ཚོས་དེ་རིང་རིན་གོང་གློ་བུར་ཇེ་་་་་་་
མཐོང་སོང་བ་མཐོང་བས། དགའ་དགའ་སྤྲོ་སྤྲོའི་ངང་འཕྲོག་རྩོད་བརྒྱབ་ནས་
འཚོང་བཞིན་འདུག་ལ། དེ་ལས་མི་རེ་གཉིས་ཀྱིས་ད་དུང་གོང་ཇེ་མཐོར་
འགྲོའང་སྲིད་ཟེར་ནས་མ་བཙོངས་པར་བསྒུགས་འདུག ཚོང་པ་ཚོས་སྔ་དྲོ་
གཅིག་ལ་འཕྲོག་ལེན་བྱེད་པ་བཞིན་དབྱར་རྩྭ་དགུན་འབུ་ཉོ་སྡུད་བྱེད་ཞོར་་་་་་
ཀུན་དགའ་ཡོང་བར་བལྟས་ཀྱང་། དེ་རིང་ཁོའི་གྲིབ་གཟུགས་ཙམ་ཡང་མཐོང་
མ་བྱུང་།
ཉིན་གུང་ཁོ་ཚོས་སུ་ཞིག་གི་ཁ་ནས་ཁ་སང་གི་ན་གཞོན་ཚོང་པ་དེ་ནི་་་་་
ལུང་གི་ཡིན་པ་དང་། མ་རྩ་རྫོགས་ནས་ད་ལྟ་ཡུལ་ལ་ལོག་ཟིན་པའི་གནས་ཚུལ་
ཐོས་བྱུང་བས། སེམས་ངལ་གྱི་ཁུར་བོ་ཞིག་ཐང་ལ་ཕོག་པ་ལྟ་བུའི་སྣང་བ་སྐྱེས།
ཚོང་པ་རྒན་གྲས་ཤིག་གིས་མཐོང་ཆུང་གི་ཚུལ་གྱིས་ཧབ་ཆ་ཞིག་བརྒྱབ་སྟེ་་་་་་
གཞིར་ཁོ་ནི་ཚོང་པ་ཁུག་སྟོང་ཞིག་རེད་ཨང་” ཟེར། དེ་ལྟར་ཕྱི་དྲོ་ལོན་པ་ན་
དབྱར་རྩྭ་དགུན་འབུའི་རིན་གོང་ཡང་བསྐྱར་སྒོར་གཅིག་དང་ཟུར་ལྔ་ལ་ལྷུང་་་
དུ་བཅུག རིན་གོང་གློ་བུར་འཕར་བ་ལས་ཁེ་བཟང་ཅུང་ཙམ་ཐོབ་པའི་མི་
ཚོགས་ཀྱིས་ད་ལྟ་ཡང་བསྐྱར་རིན་གོང་ཇེ་དམར་གྱུར་པ་མཐོང་བས་མི་འདོད་་་
པའི་རྣམ་འགྱུར་སྣ་ཚོགས་སྟོན་ལ། གོང་རྩེག་པའི་སྐད་མགོ་སྔར་ལས་ཇེ་མཐོར་
སོང་།
“ཉོག་གཏམ་མ་བཤད། བཙོང་འདོད་མེད་ན་ཕར་སོང་། དབྱར་རྩྭ་
དགུན་འབུ་ཉོ་སྡུད་བྱེད་མཁན་པ་དག་ནི་སྔ་དྲོ་ལས་ལྡབ་འགྱུར་གྱིས་རྫིག་རྔམ་་
ཇེ་ཆེར་སོང་ཞིང་སྐད་གདངས་ཇེ་སྦོམ་དུ་གྱུར་འདུག དེ་བཞིན་མཐའ་འཁོར་
212



ཁ་སང་གི་རྨི་ལམ།
གྱི་མི་རྣམས་ཀྱིས་ཀྱང་དེ་སྔོན་ལྟར་གཉོམ་མི་འཁུར་བར“རིན་གོང་དམའ་་་་་་
དྲགས་སོང་། ཁྱོད་ཚོར་ཉོ་འདོད་མི་འདུག་” ཟེར་ནས་ཕྱོགས་བཞིར་ཐོར་ནས་
འགྲོ། དེ་ལྟར་བྱས་པས་ཚོང་པ་རྣམས་ཅུང་འཚུབ་པར་གྱུར་ནས་གདོང་གི་རྣམ་
འགྱུར་ཡང་ཇེ་ལེགས་སུ་བཏང་ཞིང༌། མཇུག་མཐར་རིན་གོང་སྒོར་གཉིས་རེ་
བྱེད་དགོས་བྱུང་། །
ཀུན་དགའ་གླ་འཁོར་དུ་བསྡད་ནས་ལྕང་གླིང་སྡེ་བའི་དྲང་ཐད་ཀྱི་ན་ཆུའི་
ཟམ་ཁར་བསླེབས་པ་ན། སྲུ་མོ་ཡུམ་མཚོས་སླེ་བོ་ཞིག་གི་ནང་ཨོང་བ་ཁུར་ནས་
ཡུལ་ལ་འགྲོ་བཞིན་པ་མཐོང་། དེར་ཁོས་འོས་འབབ་བརྩིས་ཏེ་སྤྲད་རྗེས་གླ་
འཁོར་ཕྱིར་མངགས། རྒྱང་རིང་ནས“ སྲུ་མོ་”ཞེས་འབོད་བཞིན་མོའི་གམ་ལ་
བརྒྱུགས།
“ཨ་ཙི། ཀུན་དགའ་མ་ཡིན་ནམ། ཁྱོད་ཇི་ལྟར་བསླེབས་པ་ཡིན།” སུ་
མོས་ཀྱང་ཀུན་དགའ་མཐོང་མ་ཐག་ཡིད་ཀྱི་སྤྲོ་བ་མ་ནོན་པར་དེ་ལྟར་ཟེར་་་་་་་
བཞིན་གོམ་སྟབས་མགྱོགས་པོས་ཚུར་ཡོང་།
ཀུན་དགའི་ཨ་མ་ཁོ་ཆུང་དུས་ནས་ཡུལ་འདི་དང་བྲལ་སོང་ལ། སྲུ་མོ་ཡུམ་
མཚོ་ཁྱིམ་དེར་ཡོང་མཚམས་ནས་རང་ལ་ཤིན་ཏུ་གཅེས་པས། ཁོ་གཉིས་བར་མ་
བུ་ལྟ་བུའི་བརྩེ་འདང་ཞིག་ཆགས་ཡོད། དེ་དུས་ལྕང་གླིང་སྡེ་བ་རུ་མོ་གསར་
ཚོས་སྲུང་མ་མི་མཐུན་པར་ཁག་བཞག་སྟེ་ཕུ་བོ་སྐལ་བཟང་ཚེ་རིང་གི་ཆུང་མར་
ཡོང་མཁན་མ་བྱུང་བས། སྲུ་མོ་ཡུམ་མཚོ་ཐག་རིང་དཔའ་ལུང་ཡུལ་ནས་མནའ་
མར་བླངས་པ་ཡིན། གོ་ཐོས་སུ་མོ་ཆུང་དུས་ནས་དྭ་ཕྲུག་ཅིག་ཡིན་རབས་
འདུག་པས། དཀའ་སྡུག་གང་མང་མྱངས་ཡོད་པ་ནི་སྨོས་མ་དགོས། དེར་མ་
213



ཁ་སང་གི་རྨི་ལམ། -
ཟད་ཁྱིམ་དེར་གནས་ལ་ཡོང་ནས་ཀྱང་རང་གི་ལང་ཚོ་དང་བརྩེ་བ་མཐའ་དག་
ཕངས་མེད་དུ་ཕུལ་ནས་སྐྱིད་ཏིལ་འབྲུ་ཙམ་ཡང་མྱོང་མ་ཐུབ་སྟེ། ཐ་ན་རྐང་
མགོར་ལྷམ་ལེགས་པོ་ཞིག་ཀྱང་བརྗེ་རྒྱུ་མེད་པར། རྒྱུན་དུ་རས་ལྷམ་རྙིང་བ་སྣ་
ཐོ་བརྡོལ་ནས་རྐང་བའི་མཛུབ་མོའང་ཕྱིར་བུད་པ་ཞིག་གྱོན་འདུག ཡིན་
ནའང་མོས་ད་ལྟའི་བར་དེའི་སྐོར་ལ་དོ་སྣང་མི་བྱེད་པར་མ་ཟད། ནམ་རྒྱུན་
ཀུན་དགའ་སྤུན་གཉིས་ལ་དགའ་བའི་འཛུམ་གྱིས་བསུ་བ་ལས་མི་སྙན་པའི་་་་་་
ཚིག་གཅིག་ཀྱང་བཤད་མ་མྱོང་། ཀུན་དགའ་གྲོང་ཁྱེར་སྨྱུག་ནས་ཕྱིར་ཡོང་དུས།
ད་གཟོད་སྲུ་མོར་སེམས་གཏིང་ནས་གདུང་སེམས་ཚད་མེད་ཅིག་སྐྱེས་ཤིང་། སྣ་
ཁུང་དུ་གློ་བུར་པའི་སྐྱུར་སྣང་ཞིག་དབང་མེད་ལྡང་ཡོང་བས་མགྲིན་པ་རྣོང་་་་་
བཞིན“ སྲུ་མོ། ཁྱོད་ཀྱིས་ལྟོས་དང་། ངས་ཁྱོད་ལ་ཀོ་ལྷམ་ཞིག་ཉོས་ཡོད” ཟེར་
བཞིན་ཁུར་ཁུག་ནང་གློངས་ནས་ཀོ་ལྷམ་ནག་པོ་ཆ་ཞིག་བླངས་བྱུང༌། །
མོས་མི་ཚེ་འདིར་ཐོག་མར་རང་ལ་དབང་བའི་ཀོ་ལྷམ་དེར་ལག་པས་བྱིལ་
བྱིལ་བྱེད་བཞིན“ཀོ་ལྷམ་འདི་འདྲའི་རྩ་ཆེན་ཞིག་ཉོས་ནས་སྒོར་མོ་བརླགས་་་་
དོན་ཅི་ཡོད་” ཟེར།
“ སྲུ་མོ། རྗེས་ཕྱོགས་ཁྱོད་ཀྱིས་རྒྱུན་དུ་ཀོ་ལྷམ་འདི་འདྲ་གྱོན་ཐུབ་ངེས།
ཀུན་དགས་སེམས་ཐག་ཆོད་པའི་ངང་དེ་ལྟར་བཤད་པ་ན། སྲུ་མོ་ཡུམ་མཚོའི་
མིག་ལ་མཆི་མ་འཁྲིགས་ཤིང་ཡིད་འགུལ་ཐེབས་བཞིན“ ཀུན་དགའ། ཁྱོད་ཀྱི་
སྐད་ཆ་དེ་ཡོད་ན་ང་ཡིད་ཚིམས་པ་ཡིན། ང་ལ་སེམས་ཁུར་བྱེད་མི་དགོས།
གཙོ་བོ་རང་དོན་ལ་འདང་རྒྱག་རན་སོང་”ཟེར་བཞིན་ཡུལ་ལ་ལོག་པའི་ལམ་དུ་
ཞུགས།
།
214



ཁ་སང་གི་རྨི་ལམ།
ལམ་དུ་ཀུན་དགས་རང་ཁྱིམ་གྱི་གནས་ཚུལ་དྲིས་པ་ན། ཕུ་བོ་སྐལ་བཟང་
ཚེ་རིང་བདེ་བླག་ཡིན་ཚུལ་གོ་བྱུང༌། ཡིན་ནའང་འབྲུག་མཚོའི་གནས་ཚུལ་གླེང་
སྐབས། མོས་ཚིག་མཚམས་ཅུང་ཟད་བཞག་ནས“གོ་ཐོས་སུ་མོ་དབང་ཕྱུག་ཚེ་
རིང་དང་གཉེན་རྟགས་བརྒྱབ་ཟིན་ཟེར། གཏམ་དེ་བདེན་པ་ཡིན་མིན་མ་ཤེས་
ཀྱང་། ད་ལོའི་དཔྱིད་ཀ་ནས་བཟུང་ང་འབྲུག་མཚོར་ཐུག་མ་ཐུབ། ད་ལྟ་བྱ་
རྒོད་ཐང་ན་ལུག་རྫིར་བསྡད་ཡོད་པ་འདྲ”ཞེས་མགོ་རྔ་མེད་པའི་སྐད་ཆ་་་་་་
འདྲ་ཞིག་བཤད་བྱུང་། དེར་ཀུན་དགས་ཀྱང་གནས་ཚུལ་གསལ་བོ་ཞིབ་འདྲི་
བྱེད་སྟབས་མ་བདེ་བས་སེམས་བློང་བློང་བོའི་ངང་རང་ཁྱིམ་ལ་བསླེབས།
ད་ནི་ཉིན་གུང་ཡོལ་ཟིན་མོད། ཕུ་བོ་སྐལ་བཟང་ཚེ་རིང་ཞོགས་པ་ནས་
གཞུང་ཁང་དུ་སྡེ་བའི་ཚོགས་འདུར་སོང་ནས་ད་དུང་ཕྱིར་ཡོང་མེད།
“སྲུ་མོ། སྡེ་བའི་གཞུང་ཁང་དུ་ཚོགས་འདུ་ཅི་ཞིག་ཚོགས་བཞིན་ཡོད་
དམ།” ཀུན་དགས་དྲོས་ཇ་འཐུངས་རྗེས་སུ་མོར་དེ་ལྟར་དྲིས།
“གོ་ཐོས་ལྟར་ན་སྡེ་བའི་ཁ་མགོ་པ་གསར་བ་འདེམས་བསྐོ་བྱེད་བཞིན་་་་་
འདུག་ཟེར” ཀུན་དགས་སྲུ་མོའི་གཏམ་ལན་ལ་ཉན་རྗེས་སྒོར་བུད་ཅིང་།
ཡར་ལྟ་མར་ལྟ་བྱེད་བཞིན་དལ་བ་དལ་བུར་སྡེ་བའི་གཞུང་ཁང་གི་ཕྱོགས་སུ་་་་
སོང་།
“ ཀུན་དགའ། ཁྱོད་བདེ་མོ་ཡིན་ནམ།”
“ ཁྱོད་ནམ་ཡུལ་ལ་ཡོང་བ་ཡིན།”
གཞུང་ཁང་ལ་བསླེབས་པ་ན། སྡེ་མི་ཚོ་གཅིག་རྗེས་གཉིས་མཐུད་དུ་ཡོང་
ནས་ཁོར་འཚམས་འདྲི་བྱེད་ལ། ཚང་མས་ཧ་ཅང་ཡ་མཚན་པའི་མིག་མདངས་
བ་，
ཟུག་
215



ཁ་སང་གི་རྨི་ལམ།
ཀྱིས་ཀུན་དགའི་ལུས་ཡོངས་ལ་ཞིབ་ལྟ་བྱེད། སྐབས་དེར་ཅུང་ཐག་རིང་སར་
བསྡད་ཡོད་པའི་ཕུ་བོ་སྐལ་བཟང་ཚེ་རིང་དང་སྡེ་དཔོན་རྒན་པ་ཨ་ཁུ་ཚེ་དབང་
རྒྱལ་སོགས་ཀྱིས་ཀྱང་ཀུན་དགའ་ཡོང་བ་མཐོང་ནས་ཚུར་བསླེབས་བྱུང་། དེ་ལ་
ཕོ་གསར་སྐོར་ཞིག་གིས་སྔ་གཞུག་བརྩད་ནས་ཀུན་དགར་ཕ་ཡུལ་དང་བྲལ་་་་་་
ནས་ཟླ་འགའ་འགོར་པའི་རིང་དོན་དག་ཅི་ཞིག་བསྒྲུབས་ཚུལ་དྲིས་བྱུང་། ཀུན་
དགས་ཀྱང་དོན་དངོས་གནས་ཚུལ་ཉུང་བསྡུས་ཀྱིས་ཅུང་ཙམ་གླེངས། ཕུ་བོ་
སྐལ་བཟང་ཚེ་རིང་ཀུན་དགའི་གམ་དུ་འགྲེང་ནས་མཐའ་འཁོར་གྱི་མི་རྣམས་་་
ལ་ལྟ་བཞིན་གདོང་ལ་ཡིད་ཚིམས་པའི་འཛུམ་མདངས་ཤིག་རྒྱས་འདུག
“མ་གཞིར། ལྕང་གླིང་སྡེ་བའི་ཚོང་དཔོན་ཀུན་དགའ་ཕེབས་པ་རེད་ཨང་།
དབང་ཕྱུག་ཚེ་རིང་གིས་ཀུན་དགའ་མཐོང་བ་ན་ཟུར་ཟའི་ཚིག་གིས་འཚམས་་་
འདྲི་དེ་ལྟར་བྱས་བྱུང་། །
ཀུན་དགས་དོན་ངོ་མར་ཚོང་བརྒྱབ་ནས་ཁེ་སྤོགས་འོས་འཚམ་ཞིག་་་་་་
བླངས་ཡོད་ཀྱང་། ཁྱིམ་དུ་ར་ལུག་ལྔ་བརྒྱ་དང་རླངས་འཁོར་སོགས་ཉོས་ཡོད་
པའི་དབང་ཕྱུག་ཚེ་རིང་དང་བསྡུར་ན་ད་དུང་དབུལ་པོ་དབུལ་རྐྱང་ཞིག་ལས་་་
མ་འདས་པས། ཀུན་དགས་མ་གོ་བར་ལྟར་ལན་ཅི་ཡང་མ་བཏབ་པར་བསྡད་
བྱུང་། །
གཞུང་ཁང་གི་གྱང་རྩར་བསླངས་པའི་ལྕགས་ཀྱི་ནག་པང་སྟེང་འདེམས་་་
བསྐོའི་མཇུག་འབྲས་བྲིས་འདུག དེ་ལས་དབང་ཕྱུག་ཚེ་རིང་ནི་འདེམས་ཤོག་
ཆེས་མང་བོ་ཡིན་པས་སྡེ་དཔོན་དུ་བདམས་ཡོད་པ་དང་། དམའ་འབྲིང་ནས་
མཐར་ཕྱིན་པའི་ཚེ་རིང་རྣམ་རྒྱལ་རྩིས་གཉེར་པ་དང་། ཕོ་ལོ་ཉི་ཤུར་བུད་མ་
216



ཁ་སང་གི་རྨི་ལམ།
ཐག་པའི་གསར་བུ་གཉིས་རུ་གཙོར་བདམས་འདུག ཕུ་བོས་བཤད་པ་ལྟར་ན་
སྔོན་ཆད་ཀྱི་སྡེ་དཔོན་ཚེ་དབང་རྒྱལ་གྱིས་སྡེ་བའི་ཏང་གི་ཡན་ལག་སྡེ་ཁག་གི་་་
ཧྲུའུ་ཅི་དང་། གཟུ་བཤད་ཚོ་ཆུང་གི་གཙོ་དཔོན་གཉིས་ཀའི་འགན་འཁུར་ཡོད་
ཟེར། སྐབས་དེར་ཡུལ་ཚོ་སྲིད་གཞུང་གི་འདེམས་བསྐོ་བྱེད་པར་ལྟ་རྟོག་བྱེད་
པའི་ལས་བྱེད་པ་དེས་ཚོགས་འདུ་མཇུག་རྫོགས་པ་ཡིན་ཅེས་བསྒྲགས་བྱུང་།
“ ཀུན་དགའ། ཁྱོད་རྫོང་ཐོག་ནས་ཡོང་བ་ཡིན་ན་དབྱར་རྩྭ་དགུན་འབུའི་
རིན་གོང་ཅི་འདྲ་རེད། ཉེ་འགྲམ་གྱི་རུ་ཡོང་ཚོ་བའི་ཕོ་གསར་ཞིག་གིས་དེ་
ལྟར་དྲིས་བྱུང་།
དེར་ཀུན་དགས་ཀྱང་ཁ་སང་དབྱར་རྩྭ་དགུན་འབུ་སྡུད་པའི་ཚོང་པ་ཚོས་་
སྒོར་གཅིག་དང་ཟུར་ལྔ་རེ་ལས་སྟེར་གྱིན་མི་འདུག་མོད། རང་གིས་སྒོར་གཉིས་
རེ་བྱིན་ནས་ཉོས་ཚུལ་ལབ།
“ངོ་མ་ཡིན་ནམ། ཁྱོད་ཀྱིས་སྒོར་གཉིས་རེ་བྱིན་ནས་ཉོ་སྲིད་དམ།” ཡུལ་
མི་ཚོས་ཅུང་ཡིད་མི་ཆེས་པའི་ཉམས་སྟོན་བཞིན་དེ་སྐད་ཟེར།
བར་དེར་དབང་ཕྱུག་ཚེ་རིང་གིས“སྒོར་གཉིས་རེ་སྟེར་མཁན་མང་བོ་་་་་་
འདུག་པས་ཡ་མཚན་རྒྱུ་མེད”ཟེར། །
“ཀུན་དགའ། ཁྱོད་ཀྱིས་ཉོ་ན་ང་ཚོས་གཞན་ལ་བཙོང་དོན་མི་འདུག་
དང་ཐོག་ཁ་གྲོགས་པའི་ཕོ་གསར་དེས་དབང་ཕྱུག་ཚེ་རིང་གི་སྐད་ཆར་དོ་སྣང་་
མི་བྱེད་པར་དེ་ལྟར་ཟེར། །
“ངས་ཉོ་ཆོག་མོད། གནས་སྐབས་མ་རྩ་རྫོགས་ཟིན་པས་ཉིན་འགར་
བསྒུག་དགོས།” ཀུན་དགས་དེ་ལྟར་ལན་བཏབ།
217



ཁ་སང་གི་རྨི་ལམ། །
“ ཨ་རོགས་ཚོ། སང་ཉིན་ངས་ཚོང་ཤག་ཅིག་ཁྲིད་ཡོང་ཆོག དབྱར་རྩྭ་
དགུན་འབུ་རྐང་རེར་སྒོར་གཉིས་རེ་སྟེར་དུ་འཇུག་ཐུབ། རབ་ཡིན་ན་གོང་མཐོ་
དུས་བཙོང་ན་བཟང་། དབང་ཕྱུག་ཚེ་རིང་གིས་སྐད་མགོ་ཇེ་མཐོར་བཏང་
ནས་དེ་ལྟར་བཤད། །
ཀུན་དགས་དབང་ཕྱུག་ཚེ་རིང་གིས་རང་ལ་ཆེད་དུ་འགལ་རྐྱེན་བཟོ་་་་་་
བཞིན་པ་ཤེས་པས། སྐབས་དེར་གཏམ་ལན་འོས་འཚམ་ཞིག་མ་བྱིན་ན་ཡུལ་མི་
ཚོས་རང་གིས་ཡར་སྔོན་དུ་བཤད་པའི་སྐད་ཆ་དེ་རྣམས་ཀྱང་རྫུན་རེད་སྙམ་་་་
སྲིད་བསམས་ཏེ། གཟབ་ནན་གྱི་སྒོ་ནས“གལ་ཏེ་ཁྱོད་ཚོས་ཉིན་འགར་བསྒུག་
ཐུབ་ན། ངས་དབྱར་རྩྭ་དགུན་འབུ་རྐང་རེར་སྒོར་གཉིས་དང་ཟུར་གསུམ་རེ་
སྟེར་ངེས”ཞེས་བཤད་སོང་།
“ཁ་ཚོན་ཆེ་བ་ལའང་། རིན་གོང་མཐོན་པོ་དེ་འདྲ་བྱིན་ནས་ཁྱོད་ཀྱིས་
ཚོང་ལོག་རྒྱག་འདོད་དམ།” སྐབས་དེར་ཨ་ཁུ་མགོན་པོ་བར་ལ་བཙངས་ནས་
དེ་ལྟར་ཟེར།
སྤྱིར་ཀུན་དགས་རྒད་པོ་ཞེ་གྱོང་དེ་མཐོང་ཚེ་སྙིང་ན་བ་ཞིག་ཏུ་གྱུར་་་་་་་་
འདུག་མོད། གཅིག་ན་ཁོ་ནི་སྡེ་བའི་རྒན་གྲས་ཡིན་ལ། གཉིས་སུ་འབྲུག་མཚོའི་
ཨ་ཕའང་ཡིན་པས་ལན་དུ“ ཨ་ཁུ། ངས་ངོ་མ་བཤད་པ་ཡིན” ཅེས་བཤད།
དེར་འདུས་སྡེ་མི་ཚོས་ལབ་གླེང་ཡུད་ཙམ་བྱས་ནའང་། མང་ཆེ་བས་རིན་
གོང་དེ་འདྲ་མཐོན་པོ་ཞིག་སྟེར་བར་ཡིད་མི་ཆེས་པའི་ཉམས་ཤིག་མངོན་པར་་་
བྱེད། །
དེ་ལྟར་ཚོགས་ཁང་སྒོར་བུད་པ་ན། ཕོ་གསར་སྐོར་ཞིག་གིས་ཀུན་དགར་
218



ཁ་སང་གི་རྨི་ལམ།
ཁ་བརྡ་བྱེད་དགོས་ཟེར་ནས་སྐལ་བཟང་ཚེ་རིང་སྤུན་གཉིས་ཀྱི་རྗེས་འབྲངས་་་
ནས་ཁོ་ཚང་ལ་བསླེབས། ལྷག་པར་སྡེ་དཔོན་ཟུར་པའང་ཆེད་དུ་ཁོ་ཚང་ལ་ཁ་
བརྡ་བྱེད་དུ་ཡོང་བས། ཁང་རྙིང་ནང་གི་ཚ་ཐབ་ཏུ་འགྲུལ་པ་གང་ཚོགས་
འདུག ཨ་ཕ་འདས་པ་ནས་ད་ལྟའི་བར་ཁྱིམ་དེར་དེ་ཉིན་ལྟ་བུའི་འགྲུལ་པ་
མང་བོ་ཞིག་ཡོང་མ་མྱོང་བས། སྲུ་མོ་ཡུམ་མཚོའི་གདོང་ལ་དགའ་སྤྲོའི་འཛུམ་
མདངས་གསར་བ་ཞིག་མངོན་ཏེ་ཁོ་ཚོར་ཇ་ལྡུག་བཞིན་འདུག
དེ་རིང་ཀུན་དགས་སྲུ་མོའི་ངག་ནས་འབྲུག་མཚོ་གནས་ལ་བྱིན་པའི་་་་་་
གཏམ་དེ་ཐོས་པས་སེམས་མི་སྐྱིད་ནའང་། སྡེ་བའི་གསར་བུ་རྣམས་ཀྱི་ངོ་ཟློག་
ཐབས་མེད་པས་གྲོང་ཁྱེར་འགྲིམས་ནས་ཚོང་གཉེར་སྐབས་ཀྱི་མཐོང་ཐོས་སྣ་་་་
ཚོགས་རྒྱས་པར་གླེངས། ཕུ་བོ་སྐལ་བཟང་ཚེ་རིང་གིས་ནུ་བོས་རང་ལ་ཉོས་
ཡོང་བའི་ ལན་གྲུ”རྟགས་ཅན་གྱི་ཐ་མག་བག་ཆ་ཞིག་གི་ཁ་ཕྱེ་ནས་གསར་བུ་་་་
རྣམས་ལ་རེ་རེ་བཞིན་བྲིམས།
གསར་བུ་ཚོས་ཁ་བརྡར་ཉན་བཞིན་ཡིད་སྨོན་གྱི་རྣམ་འགྱུར་མངོན་ཅིང་།
ཁྱད་པར་སྡེ་དཔོན་ཟུར་པ་ཚེ་དབང་རྒྱལ་གྱིས“ཀུན་དགའ། ཧུར་བརྩོན་བྱོས་
དང་། ང་ཚོའི་སྡེ་བ་འདིར་ཁྱོད་ནི་གསར་བུ་རེ་བ་ཅན་ཞིག་ཡིན” ཅེས་བསྟོད་
བསྔགས་ཡང་ཡང་བྱས། དེར་ཀུན་དགས་ཟི་ལིང་ནས་ཁོའི་བུ་ཚེ་དབང་རྡོ་རྗེ་
དང་ཕྲད་ཚུལ་སོགས་ཀྱང་ཁ་བརྡ་བྱས་ནས་ནམ་གུང་བར་བསྡད། ཕྱི་ཉིན་
གཉིད་ལས་སད་དུས་ཕལ་ཆེར་ཉིན་གུང་དུ་བསླེབ་ལ་ཉེ་བས། ཀུན་དགའ་ཚབ་
ཚུབ་ངང་ཡར་ལངས་དུས་ཕུ་བོ་དང་སྲུ་མོ་གཉིས་སྔ་མོ་ནས་ཞིང་ལ་ཆུ་གཏང་་་་
དུ་སོང་འདུག དེར་ཁོས་ཁ་ལག་བཀྲུས་ཤིང་གུང་ཇ་འཐུངས་རྗེས་རང་ཁྱིམ་གྱི་
219



ཁ་སང་གི་རྨི་ལམ།
སྒོ་ཁར་འགྲེང་ནས་བྱ་རྒོད་ཐང་གི་ལ་ཁར་འཐེན་པའི་བྱེ་ལམ་སྐྱ་བོ་དེར་རྒྱང་་་་
ལྟ་བྱས། རང་གི་སྙིང་གི་མཛའ་མོ་ད་ལྟ་ལུག་རྫིར་སོང་ཡོད་དེ། ཟླ་དེ་དག་གི་
རིང་ཕལ་ཆེར་དྲན་གདུང་གི་དབང་གིས་ལུས་ཕུང་རིད་པོར་གྱུར་ཡོད་ཀྱང་་་་་
སྲིད་སྙམ། ཁོས་དེ་ལྟར་སེམས་བཞིན་རང་གིས་སྔོན་ཆད་བརྡ་མ་བརྒྱབ་པར་མོ་
དང་ཁ་བྲལ་པའི་ཆ་ལ་འགྱོད་པ་སྐྱེས། ད་ནི་གང་ལྟར་མྱུར་དུ་མོར་འཕྲད་
ཐབས་ཤིག་བྱ་དགོས་པར་འདུག ཉིན་མོ་སོང་ན་མི་གཞན་གྱིས་མཐོང་འགྲོ་
བས་མི་ལེགས། དེ་བས་དོ་དགོང་ས་རུབ་ཚེ་ངེས་པར་བྱེ་ལམ་ཕྲ་མོ་དེ་བརྒྱུད་
ནས་བྱ་རྒོད་ཐང་དུ་མོར་འཕྲད་དུ་འགྲོ་དགོས་སྙམ། །
ཕྱི་དྲོ་ལོན་པ་ན། ཕུ་བོ་དང་སྲུ་མོ་གཉིས་ཀས་ཞིང་ལ་ཆུ་བཏང་ཟིན་ཏེ་
ལྕགས་ཁེམ་ཁུར་ནས་སྔ་ཕྱིར་ཁྱིམ་ལ་བསླེབས།
“ ཀུན་དགའ། དབང་ཕྱུག་ཚེ་རིང་གིས་ངོ་མ་ཧོས་རིགས་ཚོང་པ་ཞིག་ཁྲིད་
ཡོང་འདུག་་ ཕུ་བོས་ལྷས་དཀྱིལ་ན་སྟོང་འདང་རྒྱག་བཞིན་པའི་ནུ་བོར་དེ་
ལྟར་ཟེར། །
“རིན་གོང་སྒོར་གཉིས་སྟེར་བཞིན་ཡོད་དམ།” ཀུན་དགར་ཁོང་འཛུམ་
ཞིག་ལངས་ནས་དེ་ལྟར་དྲིས་པ་ན། ཕུ་བོས་ལན་དུ་ཕལ་ཆེར་སྟེར་བཞིན་ཡོད་
པ་འདྲ། འཚོང་མཁན་མང་བོ་འདུག་” ཟེར།
སྤྱིར་དབང་ཕྱུག་ཚེ་རིང་གིས་མི་གཞན་དག་ལ་དེ་འདྲའི་ཕྲག་དོག་བྱེད་པ་
མཐོང་མ་མྱོང་ལ། མཚམས་ལན་རེར་སྡེ་བའི་ནང་གི་དཀའ་ངལ་ཅན་ལ་རོགས་
སྐྱོར་ཡང་བྱེད་པས། ཚང་མས་ན་གཞོན་ཡ་རབས་ཤིག་ཡིན་ཟེར་མོད། འབྲུག་
མཚོ་དང་ཀུན་དགའི་བར་བརྩེ་དུངས་ཆགས་པ་ནས་བཟུང་། ཀུན་དགའ་ནི་
220



- ཁ་སང་གི་རྨི་ལམ།
ཁོའི་མིག་ནང་གི་ཚེར་མ་ལྟར་གྱུར་པས། ག་དུས་ཡིན་ཀྱང་བརྙས་བཅོས་བྱེད་
ཨེ་ཐུབ་ལ་ལྟ། དེ་རིང་ཁོས་སྡེ་མི་མང་བོ་ཞིག་རང་ཁྱིམ་དུ་བསྡུས་ཏེ་དབྱར་རྩྭ་
དགུན་འབུ་ཉོ་སྡུད་བྱེད་པའང་ཀུན་དགའ་དང་ཁ་གཏད་དུ་ལངས་པ་ཁོ་ན་་་་་་
ལས་མ་འདས།
ཉིན་བྱེད་དལ་བ་དལ་བུར་ལྷ་འབྲུག་རི་བོའི་ཕྲག་པ་ལས་ཕ་རོལ་ཏུ་་་་་་་
བརྒལ་ཅིང༌། འོད་ཟེར་ལྷག་འཕྲོ་དེས་མཁའ་མཐའི་སྤྲིན་པར་དམར་སེར་གྱི་
ཚོན་མདངས་གསར་བ་ཞིག་བྱུགས་འདུག་པས། ལོ་གཅིག་ཡར་སྔོན་གྱི་དབྱར་
ཁའི་ས་སྲོད་དེ་གསལ་ལྷང་ངེར་དྲན་ཡོང་། ཀུན་དགས་དམར་སེར་གྱི་འོད་
སྣང་གིས་འཁྱུད་པའི་རི་སྡེ་དེའི་ཁོར་ཡུག་ཀུན་ལ་རྒྱང་ལྟ་བྱེད་སྐབས། ལོ་
གཅིག་རིང་གི་འདས་དོན་སྣ་ཚོགས་ནི་གློག་བརྙན་ནང་གི་རི་མོ་བཞིན་སྣང་་་་་
ངོར་ཤར་འོང་བས། སེམས་སུ་རང་ཉིད་ད་ལྟ་གཞི་ནས་ནར་སོན་་་་་་་
འདུག་སྙམ།
དྲང་ཐད་ཀྱི་མཁའ་དབྱིངས་ནས་བྱ་གླག་ཅིག་གིས་གཤོག་འགྱུར་བྱེད་་་་་་་
བཞིན་བྱ་རྒོད་ཐང་གི་ཕྱོགས་སུ་འཕུར་བ་དང་། ཀུན་དགས་བྱ་གླག་དེའི་
འཕུར་སྟངས་ལ་ལྟ་བཞིན་རང་གི་སེམས་པའང་དེའི་རྗེས་སུ་བསྙེགས་ནས་རྒྱང་
ལ་འཕུར་བར་བྱས། མི་ཚེའི་འགྲུལ་བཞུད་ཀྱི་མཁའ་དབྱིངས་སུ་རང་ཉིད་ཀྱང་
ཆར་རླུང་གི་ཁྲོད་ན་གཤོག་འགྱུར་བྱེད་པའི་གླག་ཕྲུག་ཅིག་སྟེ། འབྱུང་འགྱུར་
འཕུར་སྐྱོད་ཀྱི་མཁའ་ལམ་སྔར་ལས་ཇེ་ཡངས་སུ་འགྱུར་ངེས་ལ། རང་དབང་
དང་བདེ་སྐྱིད་ཀྱི་ཉི་འོད་དྲོན་པོའང་ནམ་ཞིག་མཐོང་ཐུབ་པའི་ཡིད་ཆེས་་་་་་་
བརྟན་པོ་ཞིག་ངང་གིས་སྐྱེས་བྱུང་།
221



ཁ་སང་གི་རྨི་ལམ།
ལེའུ་བཞི་པ། སྐྲ་རྒྱན་དམར་པོ།
ས་རུབ་ལ་ཉེ་དུས། འབྲུག་མཚོས་ལུག་རྣམས་ལུག་རར་བསྐྱིལ་ཅིང་རང་
གཅིག་པུས་ནུབ་འཚལ་འཐུང་མགོ་བརྩམས། ནམ་རྒྱུན་ཡིན་ན་མཚེར་ཞོལ་
མར་ཡོད་པའི་ཁྱིམ་མཚེས་ཚང་གི་བུ་མོ་ལྷ་སྒྲོན་དེར་ཡོང་ནས་མོར་འདུག་་་་་་
རོགས་བྱེད། ལྷ་སྒྲོན་ནི་ལོ་ན་ཆུང་ཡང་ཁ་མཁས་ཤིག་ཡིན་པས་མོར་མཚོན་ན་
འདུག་གྲོགས་བཟང་ཤོས་ཤིག་ཡིན། ད་ནངས་སྔ་མོ་བུ་མོ་ལྷ་སྒྲོན་གྱིས་ལུག་ཆུ་
ཁར་དེད་སོང་ནས་ཕྱིར་མ་ཡོང་བས་དོ་དགོང་མོ་གཅིག་པུར་ལུས།
བྱ་རྒོད་ཐང་དུ་ར་ལུག་ཡོད་པའི་ཁྱིམ་ཚང་ཚང་མས་ཕྱུགས་རྫི་སྡོད་སའི་་་
ས་ཁང་ཆུང་ངུ་རེ་དང་ལུག་ར་རེ་ལས་ཡོད། འབྲུག་མཚོ་ཐོག་མར་ལུག་རྫིར་
ཡོང་དུས་ཉིན་འགར་ཐང་སྟོང་དེར་ཤིན་ཏུ་སུན་པའི་སྣང་བ་སྐྱེས་མོད། ཡིན་
ནའང་རྗེས་སུ་རང་ཁྱིམ་དུ་ཉིན་རྒྱུན་ཨ་ཕའི་མི་འདོད་པའི་ཚིག་ལོག་ལ་ཉན་་་་་
ནས་འདུག་པ་ལས་ལུག་རྫིར་ཡོང་ན་བཟང་བ་ཤེས། མ་གཞིར་ལུག་རྫི་ལའང་
རང་གི་བདེ་སྐྱིད་ཡོད་དེ། ནམ་རྒྱུན་གཡང་དཀར་ལུག་ཁྱུ་ཐང་ལ་བཀྲམ་རྗེས་
ཉིན་གང་བོར་རོགས་འཐེན་དང་ལ་གཞས་ལ་སོགས་པའི་དཔེ་ཆར་བལྟས་ཆོག་
པར་མ་ཟད། ཡངས་ཤིང་མཐའ་ཡས་པའི་རྩྭ་ཐང་དུ་གན་རྐྱལ་ལ་ཉལ་ཅིང་
སྟོང་སིང་སིང་གི་ནམ་མཁར་བལྟས་ནས་སྙིང་གི་མཛའ་བོའི་བཞིན་རས་དང་་་་
སྤྱོད་ལམ་ལ་སོགས་པར་ཕྱིར་དྲན་བྱས་ཆོག ཀུན་དགའ་གློ་བུར་ཕ་ཡུལ་དང་ཁ་
བྲལ་ནས་སོང་བ་ནི། མོར་མཚོན་ན་བློ་ཡུལ་ལས་འདས་པ་ཞིག་ཡིན་ལ་བཟོད་
ཐབས་བྲལ་པ་ཞིག་ཀྱང་རེད། ཟླ་གཉིས་རིང་མོས་ཀུན་དགའ་གར་སོང་འདིར་
222



ཡབ་ཡ ཁ་སང་གི་རྨི་ལམ།
སོང་མ་ཤེས་ལ། དེའི་རྗེས་སུ་ཁོས་བླ་བྲང་ན་ཚོང་རྒྱག་བཞིན་པ་ཐོས་པས་
སེམས་ཅུང་ཟད་བདེ་ལ་བབས། ཡིན་ནའང་ཉིན་མཚན་ཀུན་ཏུ་མཛའ་བོ་དྲན་
པའི་གདུང་བ་ནི་སྔར་བཞིན་འགོག་ཐབས་ག་ལ་ཡོད། དོ་ནུབ་ཡང་མལ་དུ་
ཉལ་ནས་སྒྲོན་མེ་གཟིམས་པ་ན། མུན་པའི་ཁྲོད་དུ་ཀུན་དགའི་བཞིན་རས་
གསལ་ལྷང་ངེར་མིག་ལམ་ལ་འཁོར། དེར་མོས་སེམས་པ་རང་དབང་མེད་པར་
འདས་དོན་གྱི་ཕྱོགས་ལ་འཁོར་ཅིང༌། ཟླ་གསུམ་སྔོན་ལ་བྱུང་བའི་དོན་ཞིག་
ཡིད་ལ་དྲན་པས་མིག་ཆུ་རང་དབང་མེད་པར་བཞུར། །
ཉིན་དེར་མོ་ཞིང་ལ་ཆུ་གཏང་དུ་སོང་བ་ཡིན་ཏེ། ཀུན་དགའ་ཕ་ཡུལ་དང་
ཁ་བྲལ་ནས་ཟླ་གཉིས་འགོར་ནའང་གནས་ཚུལ་ཅི་ཡང་མ་ཐོས་པས། མོ་ནི་བླ་
འཁྱམས་པ་བཞིན་མིག་ལམ་གྱི་ཡོད་ཚད་ལ་ཁ་དོག་མེད་པར་གྱུར། དེ་ལྟར་
མོས་སྔ་དྲོ་ནས་ཞིང་ལ་ཆུ་བཏང་གྲུབ་ནའང་། ཡུལ་ལ་མ་སོང་བར་ན་ཆུའི་ཕར་
འགྲམ་ནས་རྫོང་མཁར་ཕྱོགས་སུ་འཐེན་པའི་རྒྱ་ལམ་ལ་རྒྱང་ལྟ་བྱེད་བཞིན་ཕྱི་་་
དྲོ་བར་བསྡད། །
“ཞིང་ལག་མཐིལ་ཙམ་ལ་ཆུ་བཏང་བ་ཡིས་དེ་འདྲར་འགོར་དོན་ཅི་ཡོད།
ཕོ་བ་མི་ལྟོགས་སམ། ཤོག་ལ་གུང་ཇ་ཐུངས།” ཨ་མ་ལྷ་མོས་འབྲུག་མཚོ་ཉིན་
གང་རིང་ཞིང་ཁར་ཧོན་ཐོར་ནས་བསྡད་འདུག་པ་ཤེས་པས་འཚིག་པ་ཟ་་་་་་
བཞིན་ཡོད་ནའང་། བུ་མོའི་ཉམ་ཐག་པའི་གདོང་གི་རྣམ་འགྱུར་མཐོང་བས་
སེམས་ཇེ་སྙིར་གྱུར།
“ ཤོག ཤོག ཐུངས། ཐུངས། ཆང་འཐུང་ན་རྨ་བྱས་འཐུང་འཐུང་བྱེད།”
འབྲུག་མཚོ་རང་ཁྱིམ་གྱི་ལྷས་དཀྱིལ་དུ་བསླེབས་པ་ན། ཤར་མཐའི་འགྲུལ་
223



ཁ་སང་གི་རྨི་ལམ། ཁབ་ལས་ལམ་ཁ་ཡ་
ཁང་ནས་ཨ་ཕའི་སྐད་སྒྲ་གྲགས་པ་ཐོས་བྱུང༌། །
“ ཨ་ཕས་ཀྱང་ཆང་འཐུང་བཞིན་ཡོད་དམ།” འབྲུག་མཚོས་རང་གི་རྣ་ལ་
ཡིད་མི་ཆེས་པ་ལྟར་ཨ་མར་དྲིས་བྱུང་།
“ ཚེ་རྡོར་དང་ཁོ་གཉིས་ཀྱིས་འཐུང་བཞིན་འདུག་ ཨ་མ་ལྷ་མོས་ཤིན་ཏུ་
སུན་བཞིན་པའི་ཉམས་ཤིག་བསྟན་ནས་དེ་ལྟར་ཟེར། །
སྔོན་ཆད་ཨ་ཁུ་མགོན་པོ་ཕོ་གསར་ཡིན་དུས་ཆང་རྐྱལ་མིང་ཆེན་ཞིག་ཡིན་
ལ། ཆང་གིས་བཟི་རྗེས་ནམ་རྒྱུན་རྡུང་རེས་རྒྱག་པར་བྱེད། རྗེས་སུ་ཡུལ་མི་ཉེ་
འབྲེལ་ཚོས་ཞུ་བ་ཡང་ཡང་བྱས་མཐར། ཨ་ལགས་ཚང་གི་སྐུ་མདུན་ནས་ཆང་
ལོ་ཉི་ཤུར་བཅད། ད་ལོའི་བར་ཁོས་ཆང་བཅད་ནས་ལོ་བཅོ་བརྒྱད་འགོར་
ཅིང་། ལོ་འདི་དག་གི་རིང་ལ་ཁོས་ངོ་མ་ཆང་ཁ་ལ་མ་རེག ཡིན་ནའང་བློ་ཡུལ་
ལས་འདས་པ་ཞིག་ལ་དེ་རིང་འཐུང་བཞིན་འདུག འབྲུག་མཚོས་ཡང་སྙིང་ཨ་
ཕར་དེ་རིང་ཅི་བྱུང་བ་ཡིན་ནམ་སྙམ་ནས་འགྲུལ་ཁང་དུ་ལྟ་རུ་སོང་།
ཚ་ཐབ་ཏུ་ཨ་ཕ་དང་ཨ་ཁུ་ཚེ་རྡོར་གཉིས་ཁ་གཏད་དུ་བསྡད་འདུག་ལ། །
ཅོག་ཙེ་རུ་བལ་དཀྲིས་བརྒྱབ་པའི་ཆང་དམ་ཞིག་གི་ཁ་ཕྱེ་ཡོད་པ་མཐོང་། ཕུ་བོ་
བསྟན་འཛིན་ཚ་ཐབ་མདོ་རུ་འདུག་སྟེགས་ཆུང་བ་ཞིག་ལ་བསྡད་དེ་རྒད་པོ་་་་་
གཉིས་ལ་ཇ་འདྲེན་ཆང་འདྲེན་བྱེད་བཞིན་ཡོད།
“ ཨ་ཁུའི་གཅེས་ཕྲུག་མ་བསླེབས་བྱུང་། ཨ་རྒྱ་མགོན་པོའི་བུ་མོ་དང་ལྕང་
གླིང་དཔོན་ཕྲུག་གི་བུ་གཉིས་ངོ་མ་ཆ་མཉམ་དོ་མཉམ་རེད།" ཨ་ཁུ་ཚེ་རྡོར་
གྱིས་འབྲུག་མཚོ་ནང་ལ་ཡོང་བ་མཐོང་བས་ཁ་འོ་མ་ལས་འཇམ་པའི་ངང་དེ་་་་
སྐད་ཟེར།
224



- ཁ་སང་གི་རྨི་ལམ།
ཨ་ཁུ་ཚེ་རྡོར་ནི་རྒད་པོ་གཟུགས་ཐུང་སྐམ་རིད་ཅིག་ཡིན་ལ། མདོག་
དམར་པོའི་ངོ་གདོང་དེ་ཆང་གི་བཟི་ཁའི་རྐྱེན་གྱིས་ཇེ་དམར་དུ་གྱུར་འདུག ཁོ་
ལོ་དྲུག་ཅུར་བུད་ཟིན་ནའང་། ད་དུང་བྱིས་པ་བསམ་མེད་ཅིག་དང་འདྲ་བར་
གདོང་དང་ལུས་ནས་ཉམས་འགྱུར་དགོད་བྲོ་བ་མང་བོ་ཞིག་སྟོན་རྒྱུར་དགའ། །
ནམ་རྒྱུན་ཁོས་བྱ་བ་ཅི་སྒྲུབ་ཀྱང་ཕུགས་མི་བརྟན་པས་རྒན་རབས་ཚོའི་ཁྲོད་དུ་་
ཁོ་ལ་མཐོང་ཆེན་བྱེད་མཁན་ཤིན་ཏུ་དཀོན། འོན་ཏེ་ཁོ་ལའང་རང་གི་དགེ་
མཚན་མེད་པ་མ་ཡིན་ཏེ། ཁ་ལྕེ་བདེ་ཞིང་ཀུ་རེ་རྩེ་མོ་སྣ་ཚོགས་བྱེད་པར་ཤིན་
ཏུ་མཁས་པས། མི་མང་འདུ་ས་རུ་ཀུན་གྱིས་དགའ་བསུ་བྱེད་པའི་མི་ཞིག་ཡིན།
ལྷག་ཏུ་ཁོ་ནི་ཁ་ཡག་ཚིག་བཟང་འཆད་པར་བྱང་ཆ་ཡོད་པས། སྡེ་བ་ཕྱི་ནང་གི་
གཉེན་དོན་མང་བོའི་སྟེང་དུ་ཁོ་སྨྱན་པར་གདན་འདྲེན་བྱེད་བཞིན་ཡོད།
འབྲུག་མཚོས་ཨ་ཁུ་ཚེ་རྡོར་གྱིས་ཅི་ཞིག་འཆད་བཞིན་ཡོད་པ་གསལ་བོར་མ་གོ་་
བས། དགོད་ཙམ་བྱས་ནས་མགྲོན་པོ་ཁྱིམ་དུ་ཕེབས་པར་འཚམས་འདྲི་དང་
དགའ་བསུ་བྱེད་པའི་བརྡ་བསྟན།
“བུ་གེ་སར་འཁྲུངས་ན་འུ་ཚང་རེད། མ་འབྲུག་མོ་འཁྲུངས་ན་འུ་ཚང་
རེད། དེ་ཨེ་རེད་ཨ་རྒྱ་མགོན་པོ།” ཨ་ཁུ་ཚེ་རྡོར་གྱིས་སྔོན་ཏག་ཏག་གི་ཁོ་
གཉིས་ཀྱི་ཁ་བརྡའི་མཇུག་བསྐྱངས་ནས་མུ་མཐུད་དུ་ཨ་ཁུ་མགོན་པོར་ཁ་ཡག་་་
ཚིག་སྙན་འཆད་བཞིན་འདུག ཁོ་གཉིས་ལས་ལོ་ན་མཐོ་བ་ཨ་ཁུ་ཚེ་རྡོར་ཡིན་
མོད། ཁོས་རང་ལས་ཆུང་བའི་ཨ་ཁུ་མགོན་པོ་དགའ་རུ་འཇུག་ཆེད་ཕུ་བོའི་
ཚུལ་དུ་འབོད་བཞིན་འདུག
“དེ་ལོས་ཡིན། དེ་ལོས་ཡིན།” ཨ་ཁུ་མགོན་པོ་ཡང་དེ་རིང་ཤིན་ཏུ་དགའ་
225



ཁ་སང་གི་རྨི་ལམ། ---
འདུག་པས། མཚམས་མི་འཆད་པར་མགོ་ལྕོག་ལྡེམ་ལྡེམ་བྱེད་བཞིན་ཨ་ཁུ་ཚེ་
རྡོར་གྱི་གདོང་ལ་ཅེར་འདུག
“ ཨ་ཕ་ཁྱོད་ཀྱིས་ཆང་བཅད་ཡོད་པ་མིན་ནམ།” འབྲུག་མཚོས་ཇ་ལྡུག་
ཞོར་དེ་ལྟར་དྲིས་པ་ན། ཨ་ཁུ་མགོན་པོས་གདོང་ལ་འཛུམ་ཞིག་ལངས་ནས་“དེ་
རིང་ནི་བུ་མོ་ཁྱོད་གནས་ལ་སྟེར་བའི་ཉིན་མོ་སྟེ། ཨ་ཕ་ཤིན་ཏུ་དགའ་བས་ཆང་
ཉུང་ཙམ་འཐུངས་པ་ཡིན” ཟེར། །
“ཨ་ཕ། ང་གནས་ལ་མི་འགྲོ་ འབྲུག་མཚོས་སྐད་ཆ་དེ་གོ་མ་ཐག་སྔངས་
ཚུབ་སྐྱེས་ནས་དེ་ལྟར་ངག་ལས་ཤོར། །
“ གླེན་ཕྲུག་མ། གནའ་མི་བོད་ཀྱི་གཏམ་དཔེ་ལ་མ་ཅོ་ཐོགས་མ་དང་
གནས་འགྲོ་མ་ཟེར་བ་རེད། ཨ་ཁུ་ཚེ་རྡོར་གྱིས་མ་ནེ་འཇོང་འཇོང་བོ་དེའི་
སྟེང་གི་སྨ་ར་ཐར་ཐོར་དེ་ལ་བྱིལ་བྱིལ་བྱེད་བཞིན་དེ་ལྟར་ཟེར།
“ གང་ལྟར་ང་གནས་ལ་མི་འགྲོ།” འབྲུག་མཚོས་ཁོའི་ཉོག་གཏམ་དེ་དག་
ལ་ཉན་མ་འདོད་པས་ཚིག་མཚམས་བཅད་ནས་དེ་ལྟར་བཤད་བྱུང་། །
ཨ་ཁུ་མགོན་པོས་འབྲུག་མཚོར་བརྩི་བཀུར་མེད་པར་རྒན་པའི་ཚིག་་་་་་་་
མཚམས་གཅོད་པ་མཐོང་བས་ཅུང་མི་དགའ་བར་གྱུར་ནའང་། དེ་རིང་བུ་མོ་
དངོས་སུ་གནས་ལ་སྟེར་བའི་ཉིན་མོ་ཡིན་པས། སྡིགས་མོ་བྱས་ན་མི་བཟང་
སྙམ་སྟེ“ ཨ་ཕས་ཁྱོད་ལ་གནས་ཚང་ལེགས་པོ་ཞིག་བཙལ་ཡོད། དོན་གྲུབ་རྒྱལ་
ཚང་ལ་མཚོན་ན་མི་རྒྱུད་རྩ་ལག་མང་ཞིང་ཁྱིམ་གྱི་འབྱོར་བ་བཟང་ལ། ལྷག་
དོན་དབང་ཕྱུག་ཚེ་རིང་ཡང་ཕྱོགས་གང་ཐད་ནས་བལྟས་ཀྱང་ཕོ་གསར་་་་་་་
སྟག་འདྲ་བ་ཞིག་འདུག་པས། ཁྱོད་ད་དུང་ཡིད་མི་ཚིམ་རྒྱུ་ཅི་ཡོད” ཅེས་དལ་
226



ཅུ
ཁ་སང་གི་རྨི་ལམ།
ལྷོད་ལྷོད་ངང་བཤད་བྱུང་།
“ང་འཆི་དགོས་ནའང་དབང་ཕྱུག་ཚེ་རིང་གི་ཆུང་མ་མི་བྱེད། འབྲུག་
མཚོས་དབང་ཕྱུག་ཚེ་རིང་དང་ཀུན་དགའ་གཉིས་དེ་སྔོན་རང་གི་དོན་དུ་མ་་་་
འགྲིག་པ་དྲན་པས་དེ་ལྟར་བཤད། །
“ཁྱི་ཁ་ཚུམས། ཁྱོད་ལ་འགྲོ་དང་མི་འགྲོ་ཟེར་རྒྱུའི་དབང་ཆ་མེད། གཉེན་
དོན་འདི་དོན་གྲུབ་རྒྱལ་དང་ངེད་གཉིས་ཀས་ལོ་ལྔའི་སྔོན་ནས་ཐག་བཅད་་་་་་
ཡོད།”
འབྲུག་མཚོས་ཨ་ཕའི་གཏམ་དེ་ཐོས་པ་ན། ད་གཟོད་དབང་ཕྱུག་ཚེ་རིང་
གིས་སྔོན་ཆད“ ཁྱོད་ངའི་ཆུང་མ་བྱ་དགོས་རྒྱུ་རེད”ཅེས་བཤད་མྱོང་བའང་དྲན་
བྱུང་། མ་གཞིར་རང་གི་ལས་སྐལ་ཨ་ཕས་སྔར་ནས་ཐག་བཅད་འདུག་ལ། དེ་
རིང་ཨ་ཁུ་ཚེ་རྡོར་ཡོང་དོན་ནི་གཉེན་གྱི་འགྲོ་ལུགས་ཁ་བསྐངས་པ་ཙམ་རེད།
“ཨ་ཕ། ང་མི་འགྲོ་ཁོ་ཐག་ཡིན།” འབྲུག་མཚོས་ཞུ་བ་བྱེད་པའི་ངག་གིས་
དེ་ལྟར་བཤད། །
“ ཁྱོད་ཀུན་དགའ་སྤྲང་ཕྲུག་དེའི་རྗེས་སུ་འགྲོ་འདོད་དམ།” ཨ་ཁུ་མགོན་
པོས་སྐད་གདངས་ཇེ་དྲག་ཏུ་བཏང་བྱུང་།
“ཨ་ཕ། ཁྱོད་ཀུན་དགར་དེ་འདྲ་སྡང་དོན་ཅི་ཡིན་ནམ།” འབྲུག་མཚོས་
ཨ་ཕས་དེ་ལྟར་དོན་མེད་དུ་ཀུན་དགར་བསྡིགས་ན་མི་འགྲིག་སྙམ་ནས་དེ་ལྟར་་་
བཤད་པ་ན། ཨ་ཁུ་མགོན་པོ་ཁ་སྤོ་ཁ་ནས་ལངས། ཞེ་སྤོ་གཏིང་ནས་འཁྲུགས་
ཏེ་ཅོག་ཙེའི་སྟེང་ལ་ཁུ་ཚུར་ལན་གཅིག་གཞུས་པས། ཆང་སྡེར་དང་ཆང་དམ་
གང་སར་ཐོར་ནས་ཨ་ཁུ་ཚེ་རྡོར་གྱི་གདོང་ཡོངས་ཆང་གིས་བརླན་པར་བྱས།
227
༣



ཁ་སང་གི་རྨི་ལམ།
ཨ་ཁུ་ཚེ་རྡོར་ནི་མི་སྐྲག་ཤོར་ཅིག་ཡིན་པས། གཡག་རྒོད་འདྲོགས་པ་ལྟ་བུའི་ཨ་
ཁུ་མགོན་པོར་ལྟ་བཞིན་ཁ་རོག་གེར་འདུག་པ་ལས་འགུལ་ཙམ་ཡང་མི་བྱེད།
“འབུ་གསོས་ནས་མི་རུ་བཏང་ན། ད་ལྟ་སྲུང་མ་མི་མཐུན་པའི་སྤྲང་ཕྲུག་
ཅིག་ལ་སེམས་ཤོར་ནས་ཨ་ཕར་ཁ་ཡ་ལན་སློག་བྱེད་པ་ཡིན་ནམ།” ཨ་ཁུ་
མགོན་པོའི་མིག་མཐའ་དམར་པོ་ཁྲག་ལྟར་འགྱུར་བཞིན་ཡར་ལངས་པ་ན། ཕུ་
བོ་བསྟན་འཛིན་གྱིས་མྱུར་དུ་བཀག་བྱུང་།
སྐབས་དེར་ཨ་མ་ལྷ་མོ་དང་མནའ་མ་གཉིས་ཀྱང་ནང་ལ་བསླེབས་ནས་་་
“ད་ཁ་རྩོད་མ་རྒྱག་” ཟེར་བཞིན་འབྲུག་མཚོ་སྒོར་ཁྲིད་སོང་།
“ ཨ་མ། ང་གནས་ལ་མི་འགྲོ།” འབྲུག་མཚོས་ཉམ་ཐག་པའི་མིག་གིས་ཨ་
མ་ལྷ་མོར་ལྟ་བཞིན་དེ་ལྟར་ཞུ་བ་བྱས་བྱུང་།
“འབྲུག་མཚོ། ཁྱོད་ཀྱི་ཨ་ཕར་ཨུ་ཚུགས་ཆེ་བས་སུ་ཞིག་གིས་ཀྱང་ཁོའི་བློ་
ཁ་སྒྱུར་མི་ཐུབ།” ཨ་མས་དེ་ལྟར་ཟེར་བཞིན་དབུགས་རིང་ཞིག་འབྱིན་པར་
བྱེད།
ཕྱི་དྲོ་དེར་འབྲུག་མཚོ་གོ་འདབས་སུ་ས་རུབ་རག་བར་ངུས་ནས་བསྡད་་་་
ཀྱང་། ཨ་ཁུ་མགོན་པོ་དང་ཚེ་རྡོར་གཉིས་ཀྱིས་འགྲུལ་ཁང་ནང་མུ་མཐུད་དུ་
ཆང་འཐུང་བཞིན་འདུག
མཇུག་མཐར་ཨ་མ་ལྷ་མོས་བུ་མོའི་མགོ་ལ་བྱིལ་བྱིལ་གཏོང་བཞིན“ཡིད་་་་
མ་སྐྱོ། ངས་ཁྱོད་ཀྱི་ཨ་ཕར་བཤད་ནས་སང་ལོའི་ལོ་གསར་བར་ཁྱོད་གནས་ལ་
མི་སྐྱེལ་བ་ཞིག་བྱ་ཆོག་” ཟེར། འབྲུག་མཚོས་ཨ་མའི་སྐད་ཆ་དེ་ཐོས་པས་ཡིད་
སེམས་བདེ་ལ་ཅུང་ཟད་བབས། སང་ལོའི་ལོ་གསར་བར་དུས་ཡུན་ཅུང་རིང་
228



ཁ་སང་གི་རྨི་ལམ།
བས་ཀུན་དགའ་ཡང་ཕྱིར་སླེབས་པར་ངེས། དེ་དུས་ཁོ་ནི་རང་གི་གམ་དུ་ཡོད་
པས་ཐབས་བཀོད་ཅིག་རྙེད་ཐུབ་པ་ཁོ་ཐག་ཡིན་སྙམ། །
དེ་ལྟར་ཕྱི་ཉིན་ཨ་མ་ལྷ་མོས་འབྲུག་མཚོ་ཕ་བུའི་བར་ལ་ཡང་བསྐྱར་ཁ་་་་
རྩོད་བྱུང་ན་མི་ལེགས་སྙམ་ནས་མོ་ཕུ་བོ་བསྟན་འཛིན་གྱི་ཚབ་ཏུ་ལུག་རྫིར་་་་་་
མངགས། ལུག་རྫིར་སོང་བ་ནས་ད་ལྟའི་བར་འབྲུག་མཚོ་ཡུལ་ལ་ཐེངས་གཅིག་
ཀྱང་མ་ཡོང་། ཐེངས་སྔོན་མར་ཨ་མས་རང་ལ་བྲོ་ཁྱེར་ནས་ཡོང་དུས་གཉེན་
དོན་ཕྱིར་སྦྱང་གི་དོན་དེ་གྲུབ་སོང་ཟེར། ཨ་མ་ལྷ་མོས་རང་གི་བུ་མོའི་སེམས་
དོན་གསལ་བོར་རྟོགས་པས། གསལ་བོར་མ་བཤད་ནའང་གཉེན་དོན་དུས་
སྦྱང་བྱས་པ་དེའི་སྟེང་ནས་ཀུན་དགའ་དང་མོ་གཉིས་ལ་གོ་སྐབས་སྟེར་བཞིན་
པ་ཤེས་ཐུབ། འོན་ཀྱང་ཀུན་དགའ་ད་དུང་ཕྱིར་མ་བསླེབས་པས། མོས་དྲན་
གདུང་གི་སྡུག་བསྔལ་མ་ཐེག་པར་སེམས་ནས་རང་གི་མཛའ་བོར་ལེ་བདའ་་་་
བྱས།
“ ཐིག ཐིག” སྒོའི་ཕྱི་རོལ་ནས་གོམ་སྒྲ་གློ་བུར་པ་ཞིག་གྲགས་ཡོང་བས།
འབྲུག་མཚོ་གཞི་ནས་ཕྱིར་དྲན་གྱི་ཀློང་ལས་དྲངས། ནམ་གུང་ལ་འདིར་ཡོང་
མཁན་སུ་ཡོད་དམ། འབྲུག་མཚོས་གོམ་སྒྲ་དེར་ཞིབ་ཉན་བྱས་ནས་ཡུད་ཙམ་
བསྡད་པ་ན། མི་དེས་བསམ་གཟས་ནས་རང་གི་ས་ཁང་བསྙེགས་ཏེ་ཡོང་བཞིན་
ཡོད་པ་རྟོགས། སྐབས་དེར་འབྲུག་མཚོར་ཅི་ཡིན་འདི་ཡིན་མེད་པར་སྔངས་
སྐྲག་ཅིག་སྐྱེས་པས་མགོ་རུམ་ལ་བཅུག་ནས་ཁ་རོག་གེར་བསྡད། གོམ་སྒྲ་དེ་ས་
ཁང་སྒོ་ཁའི་བར་གྲགས་ཤིང་དེ་ནས་ཡུད་ཙམ་རིང་གྲག་འགུལ་མེད་པར་ལུས།
“ཝེ། སུ་ཡིན་ནམ།” འབྲུག་མཚོས་མི་དེ་སྒོ་ཁར་བསྡད་ཡོད་པ་རྟོགས་
229



ཁ་སང་གི་རྨི་ལམ།
པས། སེམས་སུ་སྔངས་སྐྲག་སྐྱེས་ཀྱང་སྐྲག་གིན་མེད་པ་ལྟ་བུའི་གདངས་ཀྱིས་དེ་
ལྟར་དྲིས།
“འབྲུག་མཚོ། ང་ཡིན།”
འབྲུག་མཚོས་སྒོ་ཁའི་མི་དེའི་སྐད་སྒྲ་ཐོས་པ་ན་མལ་ས་ནས་གྲིམ་རིལ་་་་་
ཞིག་བརྒྱབ་ནས་མལ་དུ་བསྡད་ཅིང་། འབར་ཞུན་བཙལ་ནས་སྒྲོན་མེ་སྦར་རྩིས་
བྱས། མུན་པའི་ཁྲོད་དུ་འབྲུག་མཚོས་ཚབ་ཚུབ་ཀྱིས་འབར་ཞུན་ལ་ཕར་སྙོབ་
ཚུར་སྙོབ་བྱས་མཐར་ཁང་བའི་ནང་གཞི་ནས་འོད་གསལ་ལེར་གྱུར།
སྒོ་ཁའི་མི་དེ་ནང་ལ་འོངས་པ་ན། འབྲུག་མཚོའི་མིག་ལ་དགའ་སྐྱོ་འདྲེས་
མའི་མིག་ཆུ་ཞིག་འཁོར་པས“ ཀུན་དགའ” ཟེར་བཞིན་ཚ་ཐབ་ལས་མར་ལྡིང་་་་
བྱུང་།
མཛའ་གཅུགས་མདུད་པས་བཅིངས་པའི་ན་གཞོན་ཕོ་མོ་ཟུང་ཡུན་རིང་་་་
ཞིག་ལ་སྨྲ་བ་མེད་པར་དམ་དུ་འཁྱུད་ནས་བསྡད་འདུག དེ་ལྟ་བུའི་མཚན་མོ་
ཞིག་ལ། ཀུན་དགའ་གློ་བུར་མིག་ལམ་དུ་མངོན་པ་ནི་འབྲུག་མཚོར་མཚོན་ན་
ཡིད་ཆེས་བྱེད་ཐབས་བྲལ་པའི་རྨི་ལམ་ལྟ་བུ་ཞིག་རེད། དེ་བས་མོས་མིག་ཟུང་
བཙུམས་ནས་ཡུད་ཙམ་བསྡད་རྗེས་ཡང་བསྐྱར་ཀུན་དགའི་གདོང་ལ་ཞིབ་ལྟ་་་་
ལན་ཞིག་བྱེད་དགོས་བྱུང་། ནག་ཅིང་ཅུང་ཟད་འཁྱིལ་བའི་སྐྲ་ལོ་དང་། བྱ་
རྒོད་ཀྱིས་གཤོག་པ་བརྐྱངས་འདྲའི་སྨིན་མ། ཐོ་རངས་སྐར་ཆེན་ལྟ་བུའི་མིག་
ཟུང་། གཟེངས་མཐོ་བའི་སྣ་དང་ཅུང་མཐུག་པོའི་ཁ་ཤ དེ་བཞིན་ཁ་སྣའི་བར་
གྱི་ཁ་སྤུ་ཐར་ཐོར་དེ། ཡོད་ཚད་ཀྱི་ཡོད་ཚད་འདི་ལྟར་རྒྱུས་མངའ་ཆེ་ཞིང་ནམ་
རྒྱུན་རྨི་ལམ་དུ་འཁོར་བ་དང་གཉིས་སུ་མ་མཆིས། དེ་ལ་མོས་རྨི་ལམ་མིན་པ་
23)



ཁ་སང་གི་རྨི་ལམ།
ཤེས་པས་དགའ་སྤྲོའི་མིག་ཆུ་ཤམ་ཤམ་དུ་བཞུར་བྱུང་། སྐབས་དེར་མཐའ་ཡས་
པའི་བྱ་རྒོད་ཐང་གི་ག་ས་གང་ལ་བལྟས་ཀྱང་ནག་རོག་གེར་འདུག་པས།
གནམ་ས་གཉིས་གཞི་གཅིག་ཏུ་འདྲེས་འདུག་པའི་སྣང་བ་སྟེར། སྤྲིན་པ་
འཁྲིགས་པའི་མཁའ་དབྱིངས་སུ་གསལ་ལ་མི་གསལ་བའི་རྒྱུ་སྐར་རེ་གཉིས་ལས་
མི་མཐོང་ལ། བསེར་བུའི་རྒྱུ་ཕྱོགས་དང་བསྟུན་ནས་རྒྱང་རིང་གི་ཟོག་ལྷས་ཤིག་
ནས་སྒོ་ཁྱིའི་ཟུག་སྐད་བར་མེད་འབྱིན་པ་ཐོས་ཐུབ།
“འབྲུག་མཚོ། ཁྱོད་ངའི་སྟེང་ལ་ཁོང་ཁྲོ་ལང་བཞིན་ཡོད་དམ།” ཀུན་
དགས་ངག་འཇམ་པོས་དེ་ལྟར་དྲིས།
འབྲུག་མཚོས་ཁོང་ཁྲོ་ལང་བའི་ཚུལ་གྱིས་ངོ་གདོང་ཕར་འཁོར་ནས་་་་་་་
བསྡད་ཅིང༌། བྱིས་པ་ལང་ཤོར་ཞིག་དང་འདྲ་བར“ ཁྱོད་འགྲོ་འདོད་ན་རང་གི་
ལག་རེད། ང་ཁོང་ཁྲོ་ལངས་ནས་ཅི་བྱེད”ཟེར།
“སྙིང་ཉེ་མ། ད་ཐེངས་ང་གུ་ཡངས་སུ་གཏོང་རོགས།”
“ ཁྱོད་གྲོང་ཁྱེར་ལ་སོང་ནས་བུ་མོ་ཚོར་ཁ་ཡག་འཆད་ཤེས་པ་ཞིག་ཏུ་གྱུར་
འདུག”
“འབྲུག་མཚོ། ཁྱོད་ཀྱིས་མིག་ཚུམས་དང་། ངས་ཁྱོད་ལ་ལེགས་སྐྱེས་ཤིག་
སྟེར།”
ཀུན་དགས་འབྲུག་མཚོས་མིག་བཙུམས་པ་མཐོང་འཕྲལ་མོའི་སིལ་ཏོག་་་་་
བིམ་པ་ལྟར་མཛེས་པའི་འགྲམ་པར་རང་དབང་མེད་པར་འོ་ཞིག་བྱེད་དགོས་་་
བྱུང་།
“ཨ་ཙི། ཁྱོད་གྲོང་ཁྱེར་ལ་སོང་ནས་སྤྱོད་ངན་མང་བོ་ཞིག་གོམས་འདུག་
231



ཁ་སང་གི་རྨི་ལམ། -
འབྲུག་མཚོས་དགོད་ཞོར་དུ་ཀུན་དགར་ཁུ་ཚུར་གྱིས་ཡང་མོར་རྡེག་པར་་་་་་་
བྱེད།
“ཁྱོད་ཀྱིས་ལྟོས་དང༌། བློར་འབབ་བམ།” མཚམས་དེར་ཀུན་དགས་ཁུག་
མ་ལས་བཟོ་བཀོད་མཛེས་པའི་གཡང་ཊིའི་སྐྲ་རྒྱན་ཞིག་བླངས་བྱུང་། །
“ ཅི་འདྲའི་མཛེས་པ་ལ་ཨང་།” འབྲུག་མཚོ་ནི་བྱིས་པའི་ལག་ལ་རྩེད་ཆས་
བཟང་བོ་ཞིག་ཐོབ་པ་ལྟར་སྐྲ་རྒྱན་དེ་ཕར་སྐོར་ཚུར་སྐོར་བྱས་ནས་ལྟ་བཞིན་་་་
འདུག རྒྱུ་གཡང་ཊི་ལས་གྲུབ་ཅིང་ཚོན་མདོག་དམར་པོ་བརྒྱབ་ཡོད་པའི་སྐྲ་
རྒྱན་དེའི་བརྐོས་རིས་ནི་ངོ་མ་ལྟ་བས་ཆོག་མི་ཤེས་པ་ཞིག་རེད། སྐྲ་རྒྱན་དེའི་
དཀྱིལ་ལ་རྒྱ་སེ་མེ་ཏོག་དང་མཐའ་གཉིས་སུ་ཕྱེ་ལེབ་སྒེག་མོ་གཉིས་འཕུར་ལྡིང་་
བྱེད་པ་བརྐོས་འདུག་པས་ཧ་ཅང་གསོན་ཉམས་ལྡན། སྐྲ་རྒྱན་དེ་ནི་ཁོས་གྲོང་
ཁྱེར་ལན་གྲུ་ནས་ཆེད་དུ་སྒོར་བརྒྱ་ལྷག་བྱིན་ནས་འབྲུག་མཚོར་ཉོས་པ་ཡིན།
ཀུན་དགས་སྐྲ་རྒྱན་དམར་པོ་དེ་འབྲུག་མཚོའི་རྒྱ་ལྕང་ལོ་མ་ལྟ་བུའི་སྐྲ་ལོ་གནོན་
བྱེད་དུ་འཛེར་ཅིང་སྤྲས་པ་ན། མོ་སྔར་ལས་ཀྱང་མཛེས་སྡུག་ལྡན་པར་གྱུར།
“ འབྲུག་མཚོ། སྐུ་རྒྱན་འདི་ངས་ཁྱོད་ལ་གཉེན་རྟགས་སུ་བྱིན་པ་ཡིན།''
“ ངས་དུས་ནམ་ཡང་འདི་ལ་གཅེས་སྤྲས་ལེགས་པོ་བྱེད་ངེས།”
སྐབས་དེར། ནམ་མཁའ་ནས་གློ་བུར་གློག་དམར་འཁྱུགས་ཤིང་དེའི་མོད་
ལ་གནམ་ས་གཡོ་བའི་འབྲུག་སྒྲ་ལྡིར་ལྡིར་དུ་གྲགས་བྱུང་། མཁའ་དབྱིངས་ཀྱི་
སྤྲིན་ནག་སྔར་ལས་ཇེ་མཐུག་ཏུ་གྱུར་ལ། ཡུད་ཙམ་མ་འགོར་པར་ཤག་སྒྲ་དང་
བཅས་ཆར་བ་འབབ་མགོ་བརྩམས། འབྲུག་མཚོ་དང་ཀུན་དགའ་གཉིས་ཀས་
མལ་སའི་ནང་མགོ་སྔས་ཐོག་གཅིག་ལ་བཞག་ནས་ཁ་བྲལ་པའི་རིང་གི་གནས་་་
232



- ཁ་སང་གི་རྨི་ལམ།
ཚུལ་རྣམས་ཁ་བརྡ་བྱེད་བཞིན་འདུག
“ ཀུན་དགའ། ད་ཐེངས་ཁྱོད་ཕྱིར་ཚོང་ལ་མ་འགྲོ། ངེད་གཉིས་མྱུར་དུ་
གཉེན་སྒྲིག་བྱེད།”
“མིན། ང་ཕྱིར་མ་སོང་ན་མི་ཆོག ཁྱོད་ཀྱིས་སང་ལོའི་ལོ་གསར་བར་
བཟོད་བསྲན་བྱོས་དང་། དེའི་བར་ང་ཕྱིར་བསླེབ་ངེས་པས། སྐབས་དེར་
གཉེན་སྒྲིག་བྱས་ཆོག”
“ ཁྱོད་ཀྱི་སེམས་སུ་ཚོང་གཙོ་བ་ལས་ང་ལ་འདང་རྒྱག་གིན་མི་འདུག”
“འབྲུག་མཚོ། དོན་ངོ་མར་ངས་འདི་ལྟར་རྒྱུ་ནོར་བཙལ་བ་ནི་ཁྱོད་བག་
མར་ལེན་བདེ་བའི་ཆེད་དུ་ཡིན།”
“ ཀུན་དགའ། ང་ལ་རྒྱུ་དང་འབྱོར་བ་མི་དགོས། མི་ཚེ་འདིར་ཁྱོད་ཀྱི་
ཆུང་མ་བྱེད་ཐུབ་ན་སྤྲང་དགོས་རུང་འགྱོད་པ་མེད། འབྲུག་མཚོས་དེ་ལྟར་
བཤད་པ་ན། ཀུན་དགའ་ཡིད་འགུལ་ཐེབས་ནས་སེམས་ཁོང་དྲོད་ལམ་ལམ་དུ་
གྱུར།
“འབྲུག་མཚོ། ངས་མ་མཐའ་ཡང་ཁྱོད་ཀྱི་ཨ་ཕ་དང་དབང་ཕྱུག་ཚེ་རིང་
གི་མདུན་ནས་གཉེན་སྟོན་ལེགས་པོ་ཞིག་བྱེད་ཐུབ་དགོས།''
“ཁྱོད་ཀྱིས་ཁོ་ཚོར་འགྲན་རྩོད་བྱེད་དོན་ཅི་ཡོད། ང་ནི་དོན་དག་གང་
འདྲར་འཕྲད་ཀྱང་བློ་མི་འགྱུར་བས་ཁོ་ཚོར་ཁ་ཡ་ཅི་ལ་བྱེད་དགོས།”
འབྲུག་མཚོས་ཀུན་དགའི་གཞན་དང་འགྲན་རྩོད་བྱེད་རྒྱུར་དགའ་བའི་ཨུ་
ཚུགས་ཀྱི་གཤིས་ཀ་དེར་རྒྱུས་ལོན་ཡོད་ལ། ཁོའི་རང་བཀུར་གྱི་བསམ་པ་ཤིན་
ཏུ་མཐོ་བར་བརྟེན། གཞན་གྱིས་མཐོང་ཆུང་དང་དམའ་འབེབས་བྱས་ན་ཁ་ ་
s
དུ
233



ཁ་སང་གི་རྨི་ལམ།
རོག་གེར་གཏན་ནས་མི་འདུག་པའང་གསལ་བོར་ཤེས།
“འབྲུག་མཚོ། ད་ཁྱོད་ཁོང་ཁྲོ་མ་ལང་། སང་ལོའི་ལོ་གསར་བར་ང་ངེས་
པར་ཡུལ་ལ་བསླེབ་ངེས། རྗེས་ཕྱོགས་ངེད་གཉིས་ནམ་ཡང་ཁ་མི་འབྲལ་བར་
ཁྱིམ་གཅིག་ནས་འདུག་ཐུབ་པ་ཁོ་ཐག་ཡིན།”
“ ང་ཁྱོད་ལ་ཡིད་ཆེས་ཡོད།” འབྲུག་མཚོས་དེ་ལྟར་འཆད་བཞིན་མགོ་བོ་
ཀུན་དགའི་བྲང་ལ་བསྙེས། །
“ ཀུན་དགའ། ང་ནི་གསོན་ན་ཁྱོད་ཀྱི་མི་ཡིན་ལ། ཤི་ན་ཁྱོད་ཀྱི་འདྲེ་ཡིན་
པས། དོ་དགོང་ནས་བཟུང་ཡོད་ཚད་ཁྱོད་ལ་དབང་བ་ཡིན། འབྲུག་མཚོས་
ངག་འཇམ་པོས་དེ་ལྟར་བཤད། །
ཀུན་དགས་འབྲུག་མཚོའི་སྐད་ཆ་དེའི་བསྟན་དོན་ཤེས་པས། སེམས་སུ་གློ་
བུར་པའི་འདོད་པ་ཞིག་རྒྱས་ཤིང་ལུས་ཧྲིལ་པོ་ཚ་ལམ་མེར་གྱུར་པས་ལག་ཟུང་
བརྐྱངས་ནས་མོ་བྲང་ལ་སྦྱར། འབྲུག་མཚོ་ནི་སྐབས་དེར་གཉོམ་ཆུང་ལུ་གུ་ཞིག་
དང་འདྲ་བར་ཀུན་དགའི་རུམ་ན་ཁུ་སིམ་མེར་འདུག ཁོ་གཉིས་བར་ལ་བརྩེ་
དུངས་ཀྱི་འབྲེལ་བ་བྱུང་ནས་ལོ་གཅིག་འགོར་ཀྱང་། ཞིམ་པའི་འོ་རེ་བྱས་མྱོང་
བ་ལས་ཕོ་མོའི་འདོད་པའི་བདེ་བ་སྤྱད་མ་མྱོང་། དོ་དགོང་མོས་རང་ལུས་ཀུན་
དགར་འབུལ་འདོད་པ་མཐོང་དུས། ཀུན་དགར་ཐོག་མར་གནོན་ཐབས་བྲལ་
པའི་འདོད་པ་ཞིག་རྒྱས་ནའང་། ཁོས་ཞིབ་འདང་བརྒྱབ་རྗེས“ འབྲུག་མཚོ།
གཉེན་སྒྲིག་མ་བྱས་པར་འདི་ལྟར་བྱས་ན་ངས་ཁྱོད་ལ་བརྩི་འཇོག་མ་བྱས་པ་་་་
རེད།” ཅེས་བཤད་རྗེས་ཕྱིར་མོའི་འགྲམ་དུ་བདེ་བར་ཉལ། དེར་འབྲུག་མཚོས་ ་
ཀུན་དགས་རང་ལ་འདི་ལྟར་བརྩི་བཀུར་བྱེད་པར་སེམས་གཏིང་ནས་དགའ་སྤྲོ་
ང
བ
གང་
༥
、
ག
234



ཁ་སང་གི་རྨི་ལམ།
སྐྱེས་བྱུང་། སྡེ་བའི་ནང་གི་ཕོ་གསར་མང་བོས་མོར་དེ་འདྲའི་བག་མེད་ཀྱི་རེ་བ་
བཏོན་མྱོང་ལ། ལྷག་དོན་དབང་ཕྱུག་ཚེ་རིང་ཐེངས་འགར་མཚན་མོ་རང་ཁྱིམ་
དུ་གསང་བའི་ངང་ཡོང་ནས་མོའི་རུམ་ལ་འཛུལ་རྩིས་བྱས་ཀྱང༌། མོས་ཐབས་
ཤེས་སྣ་ཚོགས་བཀོལ་ནས་ཁོའི་རེ་ཐག་བཅད་དེ་ཕྱིར་འགྲོ་རུ་བཅུག་པ་ཡིན།
ཕོ་གསར་ཁྲེལ་མེད་དེ་དག་དང་བསྡུར་ཚེ། ཀུན་དགས་ད་ལྟའི་བར་རང་ཉིད་
ལ་རེ་བ་དེ་འདྲ་བཏོན་མ་མྱོང་ལ། ཐ་ན་དོ་དགོང་མོས་ཕར་ཚིག་བརྡ་བརྒྱབ་
ཀྱང་ཁོ་བག་ཡོད་ཀྱི་ཚུལ་ལས་མི་འདའ་བས། རང་གི་མཛའ་བོ་ནི་བརྩེ་དུངས་
རྣལ་མ་ཤེས་པའི་ཕོ་གསར་རྣམ་དག་ཅིག་རེད་སྙམ། དེ་ལྟར་ཁོ་གཉིས་ཀྱིས་
མལ་སའི་ནང་ཕན་ཚུན་ལ་འཁྱུད་ཅིང་སྙིང་གཏམ་སྣ་ཚོགས་གླེངས་ནས་ནམ་་་
ལངས་རག་བར་བསྡད།
ཀུན་དགའ་ཕ་ཡུལ་ལ་ཡོང་ནས་ཉིན་དྲུག་འགོར་པ་ན། རྟ་མགྲིན་གྱིས་
སྒོར་ཁྲི་བརྒྱད་བཟུང་ནས་དབྱར་རྩྭ་དགུན་འབུ་ཉོ་སྡུད་བྱེད་དུ་བསླེབས་བྱུང་།
འཇམ་དཔལ་རྒྱལ་གྱིས་ཁྲིན་ཏུའུ་རུ་ཉོ་བདག་ཆེན་པོ་ཞིག་བཙལ་ཡོད་ཟེར་་་་་
ནས་ཁ་པར་བསླེབས་བྱུང་བས། ཀུན་དགའ་དང་རྟ་མགྲིན་གཉིས་ཀྱིས་སེམས་
བདེ་མོའི་ངང་ན་ལུང་རོང་སྡེ་བཅུ་གསུམ་བརྒྱུད་ནས་དབྱར་རྩྭ་དགུན་འབུ་ཉོ་་་
སྡུད་བྱེད་མགོ་བརྩམས། ལྕང་གླིང་སྡེ་བའི་ཁྱིམ་ཚང་མང་ཆེ་བས་ཀུན་དགའི་
སྐད་ཆར་ཡིད་མ་ཆེས་པར་སྒོར་གཉིས་བྱས་ནས་བཙོངས་ཟིན་པས། ད་ལྟ་
དབང་ཕྱུག་ཚེ་རིང་ལ་ལྐོག་ན་ལེ་བདའ་བྱེད་བཞིན་མཆིས། ཨ་ཁུ་ཚེ་དབང་
རྒྱལ་གྱིས་སྒམ་བརླིང་གི་གདོང་ལ་འཛུམ་མདངས་ཤིག་མངོན་བཞིན་རང་ཁྱིམ་
གྱི་དབྱར་རྩྭ་དགུན་འབུ་རྣམས་ཁྱེར་ཡོང་ནས་བཙོངས་ཤིང་། མཐའ་འཁོར་གྱི་
235



--------.……….………………..
，，，，
ཁ་སང་གི་རྨི་ལམ།
མི་རྣམས་ལ་བལྟས་ནས“ ཅི་འདྲ་རེད། རང་སྡེ་ནས་སྐྱེས་པའི་ཚོང་པར་ཡིད་མི་
ཆེས་པར། རྒྱུས་མེད་ཁ་ཆེ་ཞིག་ལ་བློ་གཏད་ན་མཇུག་འབྲས་ཅི་འདྲ་རེད” ཟེར།
དེ་བཞིན་རུ་ཡོང་ཚོ་བ་གཙོ་བྱས་པའི་ཐེངས་སྔོན་མར་དབྱར་རྩྭ་དགུན་འབུ་མ་་་
བཙོངས་པའི་ཁྱིམ་ཚང་བཅུ་ལྷག་གིས་ཀྱང་ཁེ་སྤོགས་བླངས་པས་དགའ་སྤྲོ་སྐྱེ་་་
བཞིན་འདུག
ཀུན་དགའ་དང་རྟ་མགྲིན་གཉིས་ཉིན་བཅོ་ལྔའི་རིང་ན་ལུང་ཡུལ་ཚོ་ཧྲིལ་་
པོར་མྱུག་ཅིང་། ད་དུང་སྟོད་ཕྱོགས་ཀྱི་འབྲོག་སྡེ་དག་ལའང་སོང་སྟེ། མ་རྩ་
ཡོངས་རྫོགས་ཀྱིས་དབྱར་རྩྭ་དགུན་འབུ་ཉོ་སྡུད་བྱས་རྗེས། འཇམ་དཔལ་རྒྱལ་
དང་འབྲེལ་གཏུག་བྱས་འཕྲལ་གྲོང་ཁྱེར་ཁྲིན་ཏུའུ་ལ་ཆས་སོང་། །
དབྱར་ཁ་རྫོགས་ནས་སྟོན་ཁ་བསླེབས་པས། ཞིང་པ་མང་ཚོགས་ཀྱིས་བྲེལ་
བྲེལ་ཚུབ་ཚུབ་ངང་སྟོན་ལས་ལ་རེམ་ཞིང་། ཟླ་གཉིས་ལྷག་གི་རིང་འབད་
བརྩོན་བྱས་པ་བརྒྱུད་སྟོན་སྡུད་ཀྱི་བྱ་བ་ཡོངས་སུ་མཇུག་རྫོགས། ཅང་མ་འགོར་
པར་དགུན་མགོ་ཚུགས་པའི་སྔོན་བརྡར་རབ་དཀར་གྱི་ཁ་བ་ཡང་འབབ་མགོ་་་
བརྩམས་སོང་། དུས་ཚོད་ཀྱི་རྟ་ཕོས་དབྱར་དགུན་སྟོན་དཔྱིད་བཅས་དུས་
ཚིགས་བཞི་པོའི་གླིང་ཕྲན་ཀུན་ལ་སྐོར་བ་ཐེངས་གཅིག་ཕོག་ནས། ཕྱིར་གནམ་
ལོ་གསར་བའི་བཞི་མདོ་འདིར་བསླེབས་ནའང་། ཀུན་དགའ་ད་དུང་ཕྱིར་མ་
བསླེབས།
དེ་རིང་ནི་དགུན་ཟླ་བཅུ་གཉིས་པའི་ཚེས་ཉེར་དགུ་པ་ཡིན་པས། ལྕང་
གླིང་སྡེ་བའི་མི་རྣམས་ཀྱིས་ད་ནངས་ཞོགས་པ་ནས་ལག་སྐྱོར་འཁོར་ལོ་དང་་་་་་
ཤིང་རྟ་དེད་ནས་ན་ཆུའི་གྲམ་པའི་ནང་འཁྱག་རོམ་ལེན་དུ་འགྲོ་བཞིན་འདུག
236



- ཁ་སང་གི་རྨི་ལམ།
ཕྱི་དྲོ་ལོན་པ་ན། སྐྱེས་པ་ཚོས་རང་ཁྱིམ་གྱི་མཁར་ཁ་དང་སྡོང་ར་སོགས་ཀྱི་གྱང་
ཁར་འཁྱག་རོམ་གྱི་མཆོད་པ་སྒྲིག་བཞིན་འདུག་པས། ཡུད་ཙམ་ནས་སྡེ་བ་ཧྲིལ་
པོ་དཀར་ཁྲ་ལེར་བསྒྱུར་སོང་། ཁྱིམ་བདག་མ་ཚོས་ཕག་མགོའི་ཞོར་ལ་ལུག་ཤ་
དང་སྐམས་ཤ་བཙོས་ནས་དོ་ནུབ་ཀྱི་དགུ་ཐུག་བསྐོལ་བར་གྲ་སྒྲིག་བྱེད་བཞིན་་་་
མཆིས། ད་ལྟ་ཕྱི་ཡི་ཡུལ་ལྗོངས་གང་ལ་བལྟས་ཀྱང་སྐྱ་ཐིང་ཐིང་དུ་འདུག་པའི་
ཁར། དེ་རིང་གནམ་ངོ་རུབ་ནས་མཚམས་ལན་རེར་ཁ་བ་ལེབ་མོ་རེ་གཉིས་
ཀྱང་འཕུར་ཞིང་ལྡིང་བས། ཐག་རིང་གཉེན་ཉེ་དྲན་པའི་མི་རྣམས་ལ་སྐྱོ་སྡུག་
གི་ན་ཟུག་དབང་མེད་སྟེར།
ཕུ་བོ་སྐལ་བཟང་ཚེ་རིང་དང་སྲུ་མོ་ཡུམ་མཚོ་གཉིས་ཀས་ལོ་གསར་གྱི་གྲ་
སྒྲིག་བྱས་ཚར་རྗེས། གོ་ཁའི་ནང་ཀུན་དགའ་གླེང་བཞིན་སེམས་པ་སྡུག་གིས་
ཁེངས་འདུག ཨ་ཕ་འདས་པ་ནས་ད་ལྟའི་བར་ལོ་གསུམ་རིང་ཁོ་ཚོ་བཟའ་མི་
གསུམ་པོས་ཀྱང་ཁང་རྙིང་དེའི་ནང་ནས་ཁྱིམ་ཚང་གཞན་དང་འདྲ་བར་དགའ་
དགའ་སྤྲོ་སྤྲོའི་ངང་ལོ་གསར་ལ་རོལ་པ་ཡིན་ལ། ཚ་ཐབ་ཀྱི་ཅོག་ཙེའི་སྟེང་ཤ་
མར་ཐུད་གསུམ་དང་ཀ་ར་སིལ་ཏོག་གི་སྡེར་ཁ་ཕུན་སུམ་ཚོགས་པ་དེ་འདྲ་་་་་་
བསྒྲིགས་རྒྱུ་མེད་ཀྱང་། ཀུན་དགས་ཧུའུ་ཀྲུའུ་རྟགས་ཅན་གྱི་ནས་ཚང་རྒྱ་མ་
གང་གི་ཁ་ཕྱེ་ནས་ཕུ་བོར་ཆང་འཐུང་རོགས་བྱེད་བཞིན་ཀུ་རེ་རྩེ་མོ་སྣ་ཚོགས་་་་
བྱེད་པས། ཁོ་ཡོད་ཚེ་ཁྱིམ་ཚང་འདིར་སྐྱིད་སྣང་ལྡན་པར་འགྱུར། ཡིན་ནའང་
ད་ལོའི་ལོ་གསར་བསླེབས་ཀྱང་ཁོ་ཕྱིར་མ་ཡོང་བས། ཕུ་བོ་བཟའ་ཟླ་གཉིས་
ཀས་སེམས་ཁྲལ་མི་བྱེད་པ་ག་ལ་སྲིད།
ཞིང་གཉའ་ན་ཡོད་པའི་ཆུ་མིག་ཁ་དེར། བུ་མོ་གཞོན་ནུ་མ་ཞིག་གིས་
237



ཁ་སང་གི་རྨི་ལམ།
ལྕགས་ཟོ་གཉིས་ཀྱི་ནང་ཆུ་འཆུ་བཞིན་འདུག།
“འབྲུག་མཚོ། ཆུ་ལེན་དུ་ཡོང་བ་ཡིན་ནམ།”
འབྲུག་མཚོས་ཆུ་བཅུས་ནས་འཁུར་རྩིས་བྱེད་དུས། སྒྲོལ་མ་འཚོ་དང་ལུ་
གུ་སྐྱིད་གཉིས་ཀྱང་ཆུ་ཁུར་དུ་བསླེབས་བྱུང་། །
“འོ་ལེ། ཁྱོད་གཉིས་ཀྱང་ཆུ་འཁུར་དུ་ཡོང་བ་ཡིན་ནམ།” འབྲུག་མཚོའི་
སེམས་ཁམས་དེ་འདྲ་མི་སྐྱིད་པས་ཕྱིར་ལན་དེ་ལྟར་བཏབ་རྗེས་ཆུ་ཁུར་ནས་་་་
ལམ་ལ་ཞུགས།
“ ཨ་རོག ཁྱོད་ཀྱིས་འབྲུག་མཚོ་ཉིན་རྒྱུན་ངོ་གནག་ནས་འདུག་དོན་ཅི་
ཡིན་པ་ཨེ་ཤེས།”
“ ཀུན་དགའ་དྲན་པ་མ་ཡིན་ནམ།”
“ ཀུན་དགའ་དྲན་ཡང་སྟོང་བ་རེད། ཕལ་ཆེར་ཁོས་ད་ལྟ་འབྲུག་མཚོ་
གཡུགས་ཟིན་པ་འདྲ།
“ ག་ལ་སྲིད།”
“ ཅི་ལ་མི་སྲིད། མོ་དབང་ཕྱུག་ཚེ་རིང་གི་ཆུང་མ་རེད།”
“ ཨ་ཙི། མོ་ཅི་འདྲའི་མདོ་མེད་ཅིག་རེད་ཨང་། ཁྱོ་ག་ཡོད་བཞིན་དུ་ད་
དུང་དགའ་རོགས་བཙལ་ཡོད་འདུག”
“ ཀུན་དགའ་ཡུལ་ལ་མི་ཡོང་བ་ཅི་ཡིན་ནམ།”
“གོ་ཐོས་ལྟར་ན། ཁོས་ཚོང་བརྒྱབ་ནས་མགོར་ལོག་སོང་ཟེར། གྲོང་ཁྱེར་
གྱི་དབྱར་རྩྭ་དགུན་འབུའི་གོང་ཤིན་ཏུ་དམའ་ཟེར།”
“འོ། ངས་ཐོས་པ་ལྟར་ན། ཁོ་དང་ཚོང་གྲོགས་གཉིས་བཅས་མཉམ་དུ་རྒྱ་
238



ཁ་སང་གི་རྨི་ལམ།
གར་ལ་བྲོས་སོང་ཟེར་བ་མིན་ནམ།”
“ གང་ལྟར་ཁོ་ཡུལ་ལ་ཡོང་ཐབས་བྲལ་པར་གྱུར་འདུག་པ་འདྲ།
སྒྲོལ་མ་འཚོ་དང་ལུ་གུ་སྐྱིད་གཉིས་སྡེ་བའི་མོ་གསར་ཚོའི་ཁྲོད་དུ“རྒྱང་་་་་
སྒྲོག་པ་ཞེས་པའི་མིང་བཏགས་ཡོད། མོ་གཉིས་ཆབས་ཅིག་ཏུ་ཕྲད་པ་ན། སྡེ་
བའི་ནང་གི་དོན་དག་ཆེ་མ་ཆུང་གསུམ་ལ་དཔྱད་པ་གཏང་རྒྱུར་དགའ་ལ། སྡེ་
བའི་ནང་དོན་དག་ཅི་བྱུང་ཡང་མོ་གཉིས་ཀས་མི་ཤེས་པ་གཅིག་ཀྱང་མེད། དེ་
རིང་འབྲུག་མཚོ་མཐོང་བ་དང་། ལྷག་དོན་མོས་ཆུ་ཁུར་ནས་རྒྱང་རིང་དུ་སོང་
འཕྲལ་དཔྱད་པ་གཏོང་མགོ་བརྩམས་ཤིང་། ཞོར་ལ་ཀུན་དགའ་ཡང་ནང་དུ་
དྲངས་ཡོང་བ་རེད། །
འབྲུག་མཚོས་གཏམ་གླེང་བྱེད་པ་མ་ཐོས་ཀྱང་། ཕལ་ཆེར་ཚོད་དཔག་
བྱས་ནའང་མོ་གཉིས་ཀས་རང་ལ་དཔྱད་བརྗོད་སྤེལ་བཞིན་པ་ཤེས་ཐུབ། ད་ལྟ་
སྡེ་བའི་ནང་ན་ཀུན་དགས་ཚོང་ལོག་བརྒྱབ་ནས་གྱོང་ཆེན་པོ་རེག་ཚུལ་དང་།
དེའི་རྗེས་སུ་བྱ་ཐབས་གཞན་མེད་པར་གྱུར་ནས་རྒྱ་གར་ལ་བྲོས་སོང་ཚུལ་་་་་་་
སོགས་བདེན་ཅོག་ཅོག་ཅིག་འཆད་བཞིན་འདུག །
ད་ལོ་དབྱར་ཁ་བྱ་རྒོད་ཐང་ནས་ཀུན་དགའ་དང་ཁ་བྲལ་རྗེས། ད་ལྟའི་
བར་ཁོའི་སྐོར་གྱི་སྐད་ཆ་གསལ་བོ་ཞིག་གོ་མ་བྱུང་བས། མཚམས་ལན་རེར་
གཏམ་ཡན་དེ་དག་བདེན་ཀྱང་སྲིད་སྙམ། ཡིན་ནའང་མོས་ནམ་རྒྱུན་གཡང་
ཊིའི་སྐྲ་རྒྱན་དམར་པོ་ལག་ལ་ལེན་ཐེངས་རེར། ཀུན་དགའ་མྱུར་དུ་ཡུལ་ལ་
ལོག་ངེས་པའི་ཡིད་ཆེས་ཤིག་སྐྱེས་ཡོང་། སྟོན་ཁ་བསླེབས་པ་ན། མོའང་ལུག་རྫི་
མ་བྱས་པར་སྟོན་ཐོག་སྡུད་རོགས་བྱེད་དུ་ཡོང་ཞིང་། ད་ལོའི་དགུན་ཟླ་གསུམ་
239



ཁ་སང་གི་རྨི་ལམ།
པོར་ཕུ་བོ་བསྟན་འཛིན་ལུག་རྫིར་སོང་བ་ཡིན། མོ་ཡུལ་ལ་ཡོང་རྗེས། ཨ་ཕ་
མགོན་པོས་ཀྱང་གཉེན་དོན་སྐོར་ཡང་བསྐྱར་མི་གླེང་བས་སེམས་ངལ་གྱི་ཁུར་་་་
བོ་ཇེ་ཡང་དུ་སོང་། ཨ་མ་ལྷ་མོས་ཡང་ཡང་བཤད་མཐར། ཨ་ཕ་མགོན་པོས་
ཀྱང་བར་པ་ཨ་ཁུ་ཚེ་རྡོར་བརྒྱུད་ནས་དཔོན་ཕྲུག་དོན་གྲུབ་རྒྱལ་ཚང་ལ་སང་་་་
ལོའི་ལོ་གསར་བར་འབྲུག་མཚོ་གནས་ལ་བསྐྱལ་རྒྱུ་མིན་ཅེས་བཤད། ཨ་ཁུ་དོན་
གྲུབ་རྒྱལ་གྱིས་ཀྱང་ཨ་ཞང་རྒད་པོའི་བཀོད་པ་དེར་ཡིད་འཐད་ཚུལ་བཤད་་་་་
ཡོད། ཡིན་ནའང་ཨ་ཁུ་མགོན་པོས་གཉེན་དོན་དུས་སྦྱང་བྱས་པ་དེ་ནི་ལྷ་མོ་མ་
སྨད་གཉིས་ཀྱི་ཐབས་བཀོད་ཅིག་ཡིན་པ་ག་ལ་རྟོགས།
གནམ་ལོ་གསར་བའི་དུས་ཡུན་སྐད་ཅིག་ལ་རྫོགས་ནས་མི་རྣམས་ཀྱིས་་་་་
ཡང་བསྐྱར་རྨོ་འདེབས་ཀྱི་ལས་ཀ་ལས་མགོ་བརྩམས། ལྕང་གླིང་སྡེ་བའི་ཞིང་
སའི་ནང་མི་ལ་ལས་ཁལ་རྟ་དང་ལག་སྐྱོར་འཕྲུལ་འཁོར་གྱི་རྗེས་སུ་སོན་་་་་་་་་
འདེབས་འཁོར་ལོ་བཏགས་ནས་ཕར་འགྲོ་ཚུར་འོང་ལ་བྲེལ་ཞིང་། མི་ལ་ལས་
ལྕགས་ཁེམ་བཟུང་ནས་ཞིང་ས་སྙོམ་བཞིན་འདུག
ཞིང་ཕྱུགས་མཉམ་དུ་གཉེར་བའི་ས་ཆ་དེ་འདྲར་མཚོན་ན། དཔྱིད་ཀ་ནི་
ཆེས་བྲེལ་ཚུབ་ཆེ་བའི་དུས་སྐབས་ཤིག་ཡིན་ཏེ། ཞིང་འདེབས་པ་དང་ཆུ་གཏོང་
བ་སོགས་ཞིང་ལས་ཐད་ཀྱི་ལས་ཀ་མང་བོ་ཞིག་ཡོད་པར་མ་ཟད། ར་མ་དང་མ་
མོ་རྣམས་ཀྱིས་ཀྱང་སྐབས་འདིར་རེའུ་དང་ལུ་གུ་འགྲན་པ་ལྟར་བཙའ་བཞིན་་་་
ཡོད་པས། ཁྱིམ་རེའི་མི་གཉིས་རེས་དེ་དག་ལ་བདག་གཉེར་བྱེད་དགོས། ལྕང་
གླིང་སྡེ་བར་མཚོན་ན། རྩྭ་ས་ཆུང་ཞིང་ཕྱུགས་ཟོག་མང་བས་རྩྭ་ཡིས་མི་འདང་
སྟབས། དཔྱིད་དུས་ཁྱིམ་ཚང་གིས་གཟན་ཆས་བྱིན་ནས་བདག་སྐྱོང་ལེགས་པོ་
ལ་
240



ཁ་སང་གི་རྨི་ལམ།
མ་བྱས་ཚེ། མ་མོ་དང་ལུ་གུ་མཉམ་དུ་མུག་ཤིར་འགྲོ་བའི་ཉེན་ཁ་ཆེ། རྒན་
རབས་ཚོས་ལོ་རེར་ཕྱུགས་ཟོག་མང་བོ་མུག་ཤིར་འགྲོ་བཞིན་པ་མཐོང་བས། །
གདོང་ལ་སེམས་ཁྲལ་གྱི་མདངས་ཤིག་མངོན་ཏེ“ ཐན་ལྟས་རེད་ཨང་། བསྐལ་
པ་སྙིགས་མའི་དུས་འདིར་ཆུ་སྐམ་ཞིང་རྩྭ་ཡང་མེད་པར་འགྱུར། ང་ཚོ་བྱིས་པ་
ཡིན་དུས་རྩྭ་ཡོད་དྲགས་ནས་བེའུ་རི་ལ་དེད་ན་རྩྭ་གསེབ་ཏུ་ནུབ་ནས་མི་རྙེད
ཟེར། ཡིན་ནའང་ད་ལྟ་བུ་རབས་ཚ་རྒྱུད་ཚོས་ཆེས་རིང་ན་ཁྲུ་གང་ལས་མི་སྐྱེ་
བའི་རྩྭ་དང་རྩི་ཏོག་ལ་ལྟ་བཞིན་སྐད་ཆ་དེར་ཡིད་མི་ཆེས་པའི་ཉམས་སྟོན་ལ།
ལྷག་པར་དཔྱིད་དུས་དང་དགུན་དུས་སུ་ག་ས་གང་དུ་སྐྱ་ཐིང་ངེར་བྱེ་རྡུལ་་་་་་
འཚུབ་པའི་རྣམ་པ་དེ་མཐོང་བས། སྔོན་ཆད་ཀྱི་གོས་ལྗང་སྨུག་ཐང་ལ་བཏིང་
འདྲ་ཟེར་བའི་རྣམ་པ་དེ་ཡིད་ནས་རྟོག་བཟོ་བྱེད་ཐབས་བྲལ། བཅོས་སྒྱུར་སྒོ་
འབྱེད་ཀྱི་རླུང་བུ་མདོ་དབུས་མཐོ་སྒང་ལ་ལྡང་ཡོང་བ་ན། གནས་དེའི་མི་
རྣམས་ཀྱང་གློ་བུར་གཉིད་ལས་སད་པ་བཞིན་གཅིག་ལས་གཅིག་མགྱོགས་ཀྱིས་
ཕྱུག་འགྱུར་ལམ་ལ་བསྐྱོད་པར་བརྩམས། ཡིན་ནའང་ཚོང་རའི་དཔལ་འབྱོར་
དང་བརྡ་འཕྲིན་དུས་རབས་ལ་སོགས་པའི་ཐ་སྙད་དེ་དག་དང་བར་ཐག་ཤིན་་་་
ཏུ་རིང་བའི་མདོ་དབུས་མཐོ་སྒང་གི་བདག་པོ་ཚོ། ལོ་ངོ་སྟོང་ཕྲག་རིང་རྒྱུན་
འཛིན་བྱས་པའི་ཡབ་མེས་ཀྱི་འཚོ་སྟངས་རྙིང་བ་དེ་ལས་ད་དུང་འདའ་བར་མ་་
ནུས་ལ། ཞིང་ས་ལག་མཐིལ་འདྲ་བའི་སྟེང་ལུད་རྫས་ཇེ་མང་དུ་གཏོང་བའམ།
རྩྭ་ས་གླིངས་སྟན་འདྲ་བའི་སྟེང་ཕྱུགས་ཀྱི་ཁ་གྲངས་ཇེ་མང་དུ་གཏོང་བ་ཁོ་ནའོ།།
ལྷག་པར་ན་ལུང་སྡེ་བར་མཚོན་ན་རྩྭ་ས་ཆུང་ངུ་དེས་ཕྱུགས་ཟོག་མང་བོ་གསོ་་་་
སྐྱོང་བྱེད་མི་ཐུབ་པར་དཀའ་ལས་མྱོང་དགོས་ཤིང་། སྣང་ཚུལ་དེ་ལོ་རེ་ནས་ལོ་
241



ཁ་སང་གི་རྨི་ལམ།
རེར་ཇེ་སྡུག་ནས་ཇེ་སྡུག་ཏུ་འགྲོ་བཞིན་ཡོད། ཉེ་བའི་ལོ་བཅུའི་སྔོན་ནས་
བཟུང་རྩྭ་མ་འདང་བས་ར་ལུག་གིས་གཟན་རྩྭ་འཚོལ་ཕྱིར་རྨིག་པས་ས་བྲད་་་་་་
ཅིང་། ས་འོག་གི་རྩྭའི་རྩོད་པའང་བརྐོས་ནས་ཟ་བཞིན་འདུག་པས། ད་ལྟ་ན་
ལུང་རིང་མོའི་གཡས་གཡོན་གྱི་རི་ངོས་མཐའ་དག་སྐྱ་ཐག་གེར་གྱུར་ཅིང་། །
སའི་ཕྱི་ཤུན་ལའང་གཏོར་བརླག་ཐེབས་པས་རྩྭ་ས་བྱེ་མ་ཅན་དུ་འགྱུར་བཞིན་་་་
པའི་མཇུག་འབྲས་འདི་བྱུང་བ་རེད། ཡིན་ནའང་ས་འདིར་གནས་པའི་མི་མང་
ཆེ་བས་རང་གི་ཕ་ས་ལ་གཏོར་བརླག་ཐེབས་པར་སྣང་དོགས་དེ་འདྲ་མི་བྱེད་་་་་
པར་མུ་མཐུད་ནས་ཕྱུགས་ཟོག་སྤེལ་གྱིན་ཡོད་ཅིང་། དཔྱིད་དུས་སུ་ཕྱུགས་ཟོག་
མང་བོ་མུག་ཤིར་སོང་ནས་ཅི་བྱ་གཏོལ་བྲལ་དུ་གྱུར་ཚེ། ཁོ་ཚོས་ད་གཟོད་ཁྱུ་
དང་ཁྱུ་བྱས་ནས་རྫོང་མཁར་དུ་འདེད་ཅིང་། ཁ་ཆེ་ཤན་པའི་ལག་ལ་བཞག་
ནས་སྒོར་རྡོག་འགར་བཙོང་ཨེ་ཐུབ་ལ་ལྟ་བར་བྱེད། །
ལྕང་གླིང་སྡེ་བའི་མི་རྣམས་ཀྱིས་སྔར་བཞིན་བསྐྱར་ཟློས་ཀྱི་ལས་ཀ་དེ་་་་་་
རྣམས་ལས་ཞོར་དུ་དཔྱིད་ཟླ་རིང་མོ་ཕར་བསྐྱལ་ཅིང་། དབྱར་གྱི་མཛེས་མ་
ཚུར་བསུས།
ད་ལྟ་ལྕང་གླིང་སྡེ་བའི་སྡེ་དཔོན་དབང་ཕྱུག་ཚེ་རིང་ཡིན་པས། རྣམ་ཀུན་
སྡེ་བ་གཞུང་གི་ལས་དོན་སྣ་ཚོགས་ལ་ཁོས་བཀོད་འདོམས་བྱེད་བཞིན་འདུག
ཟླ་དྲུག་ལྷག་གི་དུས་ཡུན་བརྒྱུད་ནས་སྡེ་མི་ཚོས་སྡེ་དཔོན་གསར་བའི་འཇོན་་་་་
ཐང་གི་རྒྱུས་ཁོག་ལོན་སོང༌། དབང་ཕྱུག་ཚེ་རིང་བརྩེ་དུངས་ཀྱི་ཐད་ནས་ཕྲག་
དོག་བྱེད་རྒྱུར་དགའ་བའི་མི་བློ་རྒྱ་ཆུང་བ་ཞིག་ཡིན་ཀྱང་། སྡེ་བའི་བྱ་བ་སྒྲུབ་
ན་མི་འཇོན་ཐང་ལྡན་པ་ཞིག་རེད། ད་ལོ་ཁོས་སྣེ་ཁྲིད་དེ་སྡེ་བའི་གཞུང་ལམ་
242



ཁ་སང་གི་རྨི་ལམ།
བསྐྱར་དུ་ལས་ཤིང༌། སློབ་གྲྭ་དང་མ་ཎི་ཁང་སོགས་ལ་ཞིག་གསོ་བྱས་པས། སྡེ་
མི་རྒན་གཞོན་ཀུན་གྱིས་འགན་ཁུར་དང་དུ་ལེན་པའི་སྡེ་དཔོན་ཞིག་རེད་ཟེར་་་
ནས་བསྟོད་བསྔགས་བྱེད།
དབང་ཕྱུག་ཚེ་རིང་ལ་མཚོན་ན། ད་ལྟ་ཁྱིམ་དུ་རྒྱུ་ཡོད་ལ་མཐའ་འཁོར་དུ་
མི་མང་བར་མ་ཟད། བློ་རིག་པ་དང་ཡག་ཕོ་སྒོ། དཔའ་དཔུང་བ་གང་ཐད་
ནས་སྡེ་བ་དེའི་གསར་བུ་ཚང་མས་མགྲིན་གཅིག་ཏུ་ཁས་ལེན་པས་རང་ཉིད་་་་་་
ཀྱང་ཡིད་ཚིམས་ཡོད། དེ་ལྟ་ནའང་ཁོར་སེམས་མི་སྐྱིད་ས་ཞིག་ཡོད་པ་ནི་ཀུན་
དགའ་རེད། ཁོས་ཕྱོགས་གང་ཐད་ནས་ཀུན་དགའ་རང་ལས་མཐོ་འགྲོ་བསམ་
མ་མྱོང་ལ། ཐ་ན་སེམས་ནས་ཁོ་ནི་མི་ཉམ་ཆུང་ཞིག་ཏུ་རྩི་བཞིན་ཡོད་མོད། རྒྱུ་
མཚན་ཅི་ཡིན་མི་ཤེས་པར་ཀུན་དགས་ཚོང་བརྒྱབ་ནས་ཁེ་སྤོགས་ལོན་པ་ཐོས་་་
པས་ཁོའི་སེམས་ཤིན་ཏུ་མི་སྐྱིད་པར་གྱུར། ལྷག་པར་རང་གི་མ་འོངས་པའི་
ཆུང་མ་འབྲུག་མཚོ་ཀུན་དགར་ཞེན་པ་ཤོར་ཡོད་པས་ན། ཁོའི་སྟེང་ལ་ཞེ་སྡང་
འགོག་ཐབས་བྲལ་པ་ཞིག་སྐྱེས་ཡོང༌། ད་ནི་ཐབས་བརྒྱ་ཇུས་སྟོང་གིས་འབྲུག་
མཚོའི་བློ་ཁ་རང་ཕྱོགས་སུ་སྐོར་ཐབས་བྱེད་པ་གལ་ཆེ་སྙམ་པས། གོ་སྐབས་
བཙལ་ནས་མོར་ཁ་བརྡ་རེ་བྱེད་ཨེ་ཐུབ་ལ་ལྟ་བར་བྱེད། དྲང་མོར་བཤད་ན།
སྔོན་ཆད་འབྲུག་མཚོ་དང་དབང་ཕྱུག་ཚེ་རིང་གཉིས་འབྲེལ་བ་མི་ཆོག་རྒྱུ་མེད་་་་
ནའང་། ལོ་སྔོན་མའི་ལོ་གསར་སྐབས་དབང་ཕྱུག་ཚེ་རིང་གིས་ཀུན་དགར་ཐུབ་
ཚོད་བྱས་ནས་ཁོ་གཉིས་མ་འགྲིག་པའི་མཚམས་ནས་བཟུང་། འབྲུག་མཚོས་
དབང་ཕྱུག་ཚེ་རིང་ལ་ཁ་ཡ་མི་བྱེད་པར་གྱུར། ཉེ་ལམ་ཨ་ཁུ་མགོན་པོས་དབང་
ཕྱུག་ཚེ་རིང་མཚམས་ལན་རེར་ཁོ་ཚང་ལ་འབོད་པར་མ་ཟད། ད་དུང་ངེད་
243



ཁ་སང་གི་རྨི་ལམ།
ཚང་གི་མག་པ་ཟེར་ནས་གཅེས་དུངས་དུངས་བྱེད། དོན་དམ་དུ་དེ་ནི་ཨ་ཁུ་
མགོན་པོས་དབང་ཕྱུག་ཚེ་རིང་འབྲུག་མཚོ་དང་འཕྲད་པར་ཆ་རྐྱེན་བསྐྲུན་པ་་་་
མ་ཡིན་ནམ། དབང་ཕྱུག་ཚེ་རིང་གིས་རྒད་པོའི་བསམ་དོན་རྟོགས་པས་དགའ་
ལྷང་ལྷང་གིས་ཨ་ཁུ་མགོན་པོ་དང་ཨ་མ་ལྷ་མོ་གཉིས་ལ་“ ཨ་ཞང་ཨ་ནེ་” ཞེས་་་་་
འབོད་བཞིན་ཚིག་སྙན་མོ་ཤ་སྟག་བཤད། འབྲུག་མཚོས་དབང་ཕྱུག་ཚེ་རིང་གི་
རྣམ་འགྱུར་དེ་འདྲ་མཐོང་ཐེངས་རེར་ངུ་མ་དགོད་ཀྱི་སྣང་བ་ཞིག་ཤར་ཡོང་།
དེ་ལྟར་ཉིན་འགའ་འགོར་པའི་མཚན་མོའི་ནམ་གུང་ཞིག་ལ། དབང་ཕྱུག་
ཚེ་རིང་ཡང་བསྐྱར་འབྲུག་མཚོ་ཉལ་སའི་ཤིང་ཁང་ནང་བསླེབས་བྱུང་། འབྲུག་
མཚོ་གཉིད་ལས་སད་དུས། དབང་ཕྱུག་ཚེ་རིང་རང་གི་སྔས་མགོར་བསྡད་
འདུག་པ་མཐོང་བས། སྐྲག་མ་སྔངས་ཀྱིས“ ཁྱོད་འདིར་ཡོང་དོན་ཅི་ཡིན”ཟེར།
“འབྲུག་མཚོ། ང་ངོ་མ་ཁྱོད་ལ་དགའ་ཞེན་ཆེ་བ་ཁྱོད་ཀྱིས་ཤེས་འོས།”
“ བཤད་མི་དགོས། ངས་ཉན་ན་མི་འདོད།”
“འབྲུག་མཚོ། གལ་ཏེ་ཁྱོད་ངའི་ཆུང་མ་བྱེད་སྲིད་ན། ངས་ཁྱོད་ཀྱི་རེ་བ་
ཡོད་ཚད་བསྐང་ངེས།”
“ ང་ལ་ནམ་མཁའི་སྐར་མ་དགོས། ཁྱོད་ཀྱིས་སྟེར་ཨེ་ཐུབ།”
“འབྲུག་མཚོ། ང་འདི་ལྟར་བསྡད་ན་ཤིན་ཏུ་གྲང་། ཁྱོད་ཀྱིས་རུམ་ཁ་ཕྱེ་
དང་།”
“ ཁྱོད་ཀྱིས་སྟོང་བསམ་བསྒྱུར་ན་འགྲིག ད་སྒོར་སོང་།”
“ ཨ་ཅེ་ལོ་ལོ། ང་ངོ་མ་ཁྱོད་ལ་དགའ་ནས་སྨྱོ་ལ་ཁད་བྱེད།”
དབང་ཕྱུག་ཚེ་རིང་གིས་དེ་ལྟར་ཞུ་བ་བྱེད་དུས། ཆགས་པའི་རྐྱེན་ནམ་
244



ཁ་སང་གི་རྨི་ལམ།
ཡང་ན་གྲང་བའི་དབང་སྟེ། གང་ལྟར་སྐད་ཀྱི་གདངས་ནི་འདར་བཞིན་འདུག
“ བཤད་མི་དགོས། ཁྱོད་ད་སྒོར་སོང་།”
“ ཨ་ཅེ་ལོ་ལོ། ཁྱོད་ཀྱིས་དེ་ལྟར་མ་བྱེད། ང་ལ་སྙིང་རྗེ་ཞིག་སྒོམས་དང་།”
ལྕང་གླིང་སྡེ་དཔོན་གྱིས་དེ་ལྟར་བུ་མོ་ཞིག་ལ་ཞུ་བ་བྱེད་ཟེར་ན་སུས་རྣར་་
འགྲོ། ནམ་རྒྱུན་མོ་གསར་གཞན་པས་ཁོ་ལ་ཚིག་སྙན་པོ་གང་ཡག་བཤད་ནས་
དགའ་བའི་རྣམ་འགྱུར་སྟོན་ཡང་། ཁོས་ཁ་ཡ་བྱེད་པའི་རྣམ་འགྱུར་ཙམ་ཡང་
མི་སྟོན། ཡིན་ནའང་འབྲུག་མཚོའི་མདུན་དུ་ཁོས་དུས་རྒྱུན་གྱི་གཞན་ལས་མཐོ་
བའི་སྣང་བ་དང་རྣམ་འགྱུར་མཐའ་དག་གཏིང་བརྗེད་དུ་གྱུར་ཏེ། ཁ་ཟས་སློང་
བའི་མུ་ལྟོ་པའི་བརྟུལ་ཞུགས་ལེན་པར་བྱེད།
“ འབྲུག་མཚོ་ལོ་ལོ། ཨ་ཅེ་ལོ་ལོ། ང་འདིར་ཅུང་ཙམ་ཉལ་ནས་ལུས་པོ་
དྲོས་རྗེས་ཕྱིར་སོང་ཆོག” དབང་ཕྱུག་ཚེ་རིང་གིས་དེ་ལྟར་ཞུ་བ་བྱེད་བཞིན་
མལ་ཐུལ་གྱི་སྣེ་མོ་ཡར་བཀྱགས་ནས་བཙན་གྱིས་རུམ་ལ་འཛུལ་རྩིས་བྱས། །
“དབང་ཕྱུག་ཚེ་རིང་། ངོ་ཚ་མེད་པའི་ཁྱི་རྒན་ཁྱོད།” འབྲུག་མཚོས་ཁོའི་
འཛེམ་བག་དང་བྲལ་པའི་བྱ་སྤྱོད་དེ་མཐོང་འཕྲལ། ཁོང་ཁྲོའི་ངང་ཁོ་ལ་ཕུད་
འདེད་ཅིག་བྱས་པ་དང་མཉམ་དུ་མལ་སའི་ནང་ཡར་ཙོག་བྱུང་།
“ ཐག་” མུན་པའི་ཁྲོད་དངོས་པོ་ཞིག་ཐང་ལ་ལྷུང་བའི་སྒྲ་ཐོས་པས།
འབྲུག་མཚོས་རང་གི་མགོར་ནོམ་ཉུག་ཅིག་བྱས་རྗེས“ ཨ་ཤི ངའི་སྐྲ་རྒྱན་”ཟེར་
བཞིན་གློག་བཀར་བྱུང་།
ཡིད་དུ་འོང་བའི་སྐྲ་རྒྱན་དམར་པོ་དེ་ཚ་ཐབ་ཀྱི་ཁ་ནས་མར་ལྷུང་ཞིང་་་་་་
ཁང་བའི་ནང་ཨར་འདམ་ལས་གྲུབ་པའི་མཐིལ་གཅལ་ལ་བརྡབས་ཏེ་ཕྱེད་་་་་་་
245



ཁ་སང་གི་རྨི་ལམ། -
བགོས་སུ་ཆག་འདུག དེས་མོའི་སྙིང་ལ་གྲིས་བསྣུན་པ་ལྟ་བུའི་ན་ཟུག་ཅིག་
བསྐྱེད་པས་སེམས་ཆུང་ངང་སྐྲ་རྒྱན་ཆག་རོ་དེ་ཡར་བསྒྲུགས། ཕྱེ་མ་ལེབ་གཅིག་
གི་བརྐོས་རིས་དེ་མེ་ཏོག་གི་འདབ་མའི་མཚམས་ན་ཆག་འདུག་སྟེ། ཀུན་དགས་
རང་ལ་བྱིན་མཚམས་ནས་སྐྲ་རྒྱན་དེ་མོའི་སྙིང་གི་གཅེས་ནོར་ལྟ་བུར་གྱུར་ཅིང་།
དྲན་གདུང་གིས་གཟིར་བའི་ཉིན་མཚན་རེ་རེར་སྐྲ་རྒྱན་དམར་པོ་དེ་གཅིག་པུ་་་
ནི་མོའི་སྡུག་ཡུས་བགྲང་ས་དང་བློ་རྩེ་གཏད་སར་གྱུར་ཡོད། གོ་ཐོས་ལྟར་ན་
གཡང་ཊིར་སྙིང་ཁམས་གསོ་བའི་ནུས་པ་ཡོད་ཟེར། གཏམ་དེ་བདེན་མིན་མི་
ཤེས་ཀྱང་། ཀུན་དགས་རང་ལ་གཉེན་རྟགས་སུ་བྱིན་པའི་སྐྲ་རྒྱན་དམར་པོ་
དེར་སེམས་ཀྱི་སྡུག་བསྔལ་སེལ་བའི་ནུས་པ་བླ་ལྷག་ཅིག་འདུག ད་ལྟ་འདི་ལྟར་
གས་ཆག་ཏུ་སོང་བས། མོའི་སེམས་མི་སྡུག་པ་ག་ལ་སྲིད། འབྲུག་མཚོས་ཆག་
གྲུམ་ཤོར་པའི་སྐྲ་རྒྱན་དམར་པོ་དེར་ལྟ་བཞིན་མིག་ནས་མཆི་མ་དབང་མེད་་་་་
“ འབྲུག་མཚོ། སྐུ་རྒྱུན་ཞིག་ཆག་སོང་ན་སེམས་སྐྱོ་ནས་ཅི་བྱེད། ངས་ཁྱོད་
ལ་གསར་བ་ཞིག་ཉོ་ཆོག” དབང་ཕྱུག་ཚེ་རིང་གིས་ཅི་ཡིན་ཆ་མ་འཚལ་པར་དེ་
ལྟར་བཤད།
“ཁྱི་ཁ་ཚུམས། འདི་ནི་ཀུན་དགས་ང་ལ་གཉེན་རྟགས་སུ་བྱིན་པ་ཡིན།
ད་ཁྱོད་མར་སོང་། ངས་ཁྱོད་མཐོང་མི་འདོད། སང་ཕྱིན་ཆད་ཁྱོད་ཀྱིས་ངེད་
གཉིས་ལ་བར་ཆད་གཏོང་མི་ཆོག་ འབྲུག་མཚོ་སེམས་གཏིང་ནས་ཁོང་ཁྲོ་
ལངས་འདུག
“འབྲུག་མཚོ། གང་ལྟར་ཁྱོད་ངའི་ཆུང་མ་བྱེད་དགོས།''
246



ཁ་སང་གི་རྨི་ལམ།
“ང་ལ་ཀུན་དགའ་མ་གཏོགས་བསམ་རྒྱུ་གཞན་མེད། ཁྱོད་ཀྱིས་རང་
སེམས་འཆི་རུ་ཆུགས།”
“རྗེས་ནས་ཡུན་གྱིས་བལྟ།” དབང་ཕྱུག་ཚེ་རིང་ཐབས་ཟད་ནས་དེ་ལྟར་
བཤད་རྗེས་ཕྱིར་བུད་སོང༌། །
ཉེ་འགྲམ་གྱི་ཁང་བའི་ནང་དུ་ཉལ་ཡོད་པའི་ཨ་ཁུ་མགོན་པོས་དོ་དགོང་་་་
དབང་ཕྱུག་ཚེ་རིང་བུ་མོ་འབྲུག་མཚོའི་ཁང་བའི་ནང་སོང་བ་ཤེས་ཡོད་པས།
བཟའ་ཟླ་ལྷ་མོར“ གཉིད་ཁུལ་བྱོས་ཤིག ཁོ་གཉིས་ལ་ཁ་ཡ་མ་བྱེད” ཟེར།
“ བུ་མོ་གནས་ལ་མ་བསྐྱལ་པར་འདི་འདྲ་བྱས་ན་ལུགས་དང་མི་མཐུན།
ཨ་མ་ལྷ་མོས་དབང་ཕྱུག་ཚེ་རིང་ལ་དེ་འདྲའི་དགའ་བསུ་མི་བྱེད་པས་ཨ་ཁུ་་་་་
མགོན་པོར་ལེ་བདའ་བྱས།
“ངེད་གཉིས་ཀྱིས་ཀྱང་ཁྱོད་གནས་ལ་མ་བསྐྱལ་གོང་དུ་དེ་ལྟར་བྱས་པ་་་་་
མིན་ནམ།”
“རྒད་པོ་ཁྱོད་ངོ་མི་ཚའམ།”
ལ་ན་
སྐུ
...... 1
. དབང་ཕྱུག་ཚེ་རིང་ཨ་ཁུ་མགོན་པོ་ཚང་ནས་སྒོར་བུད་རྗེས་སེམས་ནང་་་་
སྟོང་ཧང་ཧང་དུ་གྱུར། རང་ཁྱིམ་དུ་འབྱོར་ནས་ཀྱང་ཞག་གང་བོར་གཉིད་
གཏན་ནས་མ་ཁུགས། ད་ནི་རང་གིས་ཐབས་བཀོད་ཅི་ཞིག་འཐེན་ཀྱང་འབྲུག་
མཚོའི་བློ་ཁ་བསྒྱུར་དཀའ་བར་འདུག སྡེ་བའི་ནང་འབྲུག་མཚོ་རང་གི་མ་
འོངས་པའི་ཆུང་མ་ཡིན་པ་ཚང་མས་ཤེས་འདུག་ལ། མོ་ཀུན་དགའ་དང་འབྲེལ་
བ་ལེགས་པའང་ཚང་མས་སྒྲོག་བཞིན་ཡོད། དེའི་ཁར་རང་ཉིད་སྡེ་བ་འདིར་
འབྲུག་མཚོ་མ་གཏོགས་དགའ་ས་བུ་མོ་གཞན་མེད་པས། གཉེན་དོན་འདི་རང་
247



ཁ་སང་གི་རྨི་ལམ། --
བཞིན་གྱིས་ཀུན་དགའ་དང་རང་གཉིས་བར་གྱི་འགྲན་རྩོད་ཅིག་ཏུ་གྱུར་་་་་་་
འདུག གལ་སྲིད་ད་ལྟ་མོ་བློས་བཏང་ན་རང་ཉིད་ཕམ་སོང་བ་ཡིན་ལ། རྗེས་
ཕྱོགས་སྡེ་མི་རྣམས་ཀྱི་མདུན་ནས་མགོ་འགྱོག་ཐབས་ཀྱང་མེད། དེ་བས་ཐབས་
བརྒྱ་ཇུས་སྟོང་གིས་རང་ཉིད་ཀྱི་ཁོག་དཔུང་ལ་རྒྱ་མི་འཆོར་བ་ཞིག་ཅིས་ཀྱང་་་་
བསྒྲུབ་དགོས་པར་འདུག་སྙམ། །
ལེའུ་ལྔ་པ། སྐྱབས་འགྲོ་གཡག་མགོ
ཟི་ལིང་རླངས་འཁོར་འབབ་ཚིགས་སུ་ཕར་འགྲོ་ཚུར་འོང་གི་འགྲོན་པོ་་་་
མང་བོ་ཟང་ཟིང་ལང་ལོང་དུ་འདུག ཀུན་དགའ་དང་འཇམ་དཔལ་རྒྱལ། རྟ་
མགྲིན་གསུམ་པོ་ཡུལ་ཤུལ་ནས་ཟི་ལིང་ལ་ཡོང་བའི་འགྲུལ་སྐྱེལ་རླངས་འཁོར་་་
འདུག་སྟེགས་ཉིས་རྩེག་ཅན་ཞིག་ལས་སར་བབས། ཁོ་ཚོ་གསུམ་པོས་ལུས་ལ་
གཅིག་མཚུངས་ཀྱི་ཀོ་ལྭ་ནག་པོ་རེ་གྱོན་ཞིང་། སྐེད་ལ་ལག་འཁྱེར་ཁ་པར་རེ་
བཏགས་འདུག་པས། བལྟས་པ་ཙམ་གྱིས་ཁོ་ཚོའི་ཚོང་གི་ཁེ་ལེགས་པ་ཤེས་ཐུབ།
ལོ་སྔོན་མར་ཁོ་ཚོས་སྒོར་ཁྲི་དགུས་དབྱར་རྩྭ་དགུན་འབུ་ཉོ་སྡུད་བྱས་རྗེས་གྲོང་་
ཁྱེར་ཆེན་པོ་ཁྲིན་ཏུའུ་ལ་བཙོང་དུ་སོང་། ཡིན་ནའང་བར་དེར་རྒྱལ་ནང་གི་
དབྱར་རྩྭ་དགུན་འབུའི་རིན་གོང་དར་ཅིག་རིང་གློ་བུར་མར་ཆག་སོང་བས་་་་་
དཀའ་ངལ་ཆེན་པོར་ཕྲད་སོང་། སྐབས་དེར་ཁོ་ཚོའི་ལག་ན་མ་རྩ་ལྷག་མ་ཆེན་
པོ་མེད་ལ། གྲོང་ཁྱེར་ཁྲིན་ཏུའུ་རུ་ཉིན་བཅུ་ལྷག་ལ་བསྒུགས་ཀྱང་འབྲས་བུ་མ་
བྱུང་། ཀུན་དགས་ད་ཐེངས་རང་གིས་སྐད་ཅིག་མའི་ཧོལ་རྒྱུགས་ཀྱི་དབང་གིས་
ཚོང་ལོག་བརྒྱབ་སོང་བསམས་ནས་རང་ལ་ལེ་བདའ་བྱས། ཡིན་ནའང་འཇམ་
248



ཁ་སང་གི་རྨི་ལམ།
དཔལ་རྒྱལ་གྱིས་ཀུན་དགར“ ང་ཚོས་ད་དུང་བསྒྲུགས་ལ་བལྟ་དང༌། ཚོང་ཟེར་
བ་འདི་ཚོད་དཔག་བྱེད་ཐུབ་པ་ཞིག་མིན”ཟེར། དེ་ལྟར་འཇམ་དཔལ་རྒྱལ་
གྱིས་ཁྲིན་ཏུའུ་རུ་མུ་མཐུད་དུ་དབྱར་རྩྭ་དགུན་འབུའི་རིན་གོང་འཕར་བར་་་་་་
བསྒུགས་ནས་འདུག་རྒྱུ་དང་། ཀུན་དགའ་དང་རྟ་མགྲིན་གཉིས་ཡུལ་ཤུལ་དང་
མགོ་ལོག་ས་ཁུལ་མྱུག་ནས་ཕྱུགས་ཟོག་རེ་ཉོ་འཚོང་བྱེད་བཞིན་བསྡད། རྗེས་སུ་
འཇམ་དཔལ་རྒྱལ་གྱི་ཨ་ཕས་ཁོ་ཚོར་འབྲུག་ཡུལ་གྱི་ཚོང་དཔོན་ཞིག་གིས་་་་་་་
དབྱར་རྩྭ་དགུན་འབུར་རིན་གོང་མཐོན་པོ་སྟེར་རྩིས་འདུག་ཅེས་བརྡ་བརྒྱབ་་་་
པས། ཁོ་ཚོས་ཚོང་དཔོན་དེར་འབྲེལ་གཏུག་བྱས་ནས་དབྱར་རྩྭ་དགུན་འབུའི་
རིན་གོང་གླེངས་པ་ན། ཚོང་དཔོན་དེས“དབྱར་རྩྭ་དགུན་འབུ་ལེགས་ཤོས་ཡིན་
ན། རྐང་གཅིག་ལ་སྒོར་ལྔ་རེ་སྟེར། དེ་མིན་དབྱར་རྩྭ་དགུན་འབུ་ཕྲ་ཞིང་ཆུང་
བ་རྣམས་ཉོ་སྡུད་མི་བྱེད” ཅེས་གྱ་གྱུ་མེད་པར་བཤད་བྱུང་། །
དེར་ཁོ་གསུམ་པོས་གྲོས་བྱས་ནས་དབྱར་རྩྭ་དགུན་འབུར་བཟང་ངན་་་་་་
བཀར་ནས་ཆེ་བ་རྣམས་ཕྱོགས་གཅིག་ཏུ་སྤུངས་པ་དང་ཆུང་བ་རྣམས་ལོགས་་་་
སུ་བསལ། ན་ཆེན་རྫོང་ནི་ས་བབ་མཐོ་བས་དབྱར་རྩྭ་དགུན་འབུ་མང་ཤོས་
བཟང་གྲས་རེད། དེ་ལྟར་ཁོ་ཚོས་དབྱར་རྩྭ་དགུན་འབུ་ཆེ་བ་རྣམས་འབྲུག་ཡུལ་
གྱི་ཚོང་དཔོན་ལ་བཙོངས་ཤིང་། སྒོར་ཁྲི་བཅུ་བཞིར་སོང་བས་མ་རྩ་བདེ་བླག་
ངང་ཕྱིར་འཁོར་སོང་། དེའི་འཕྲོའི་དབྱར་རྩྭ་དགུན་འབུ་ཆུང་བ་རྣམས་སྒོར་
གཉིས་དང་ཟུར་རེ་བྱས་ནས་རྒྱལ་ནང་གི་ཚོང་པར་བཙོངས་པས་སྒོར་ཁྲི་ལྔ་་་་་
ཙམ་ལ་བུད། དེ་ལྟར་དབྱར་རྩྭ་དགུན་འབུ་ཡོངས་རྫོགས་བཙོངས་པས་ཁྱོན་
བསྡོམས་སྒོར་ཁྲི་བཅུ་དགུ་ལོན། དེའི་ནང་ནས་སྔོན་ཆད་བཏང་བའི་མ་རྩ་སྒོར་
249



ཁ་སང་གི་རྨི་ལམ།
ཁྲི་དགུ་འཐེན་པ་ན་ཐེངས་དེའི་ཁེ་སྤོགས་སྒོར་ཁྲི་བཅུར་བུད། དེར་འཇམ་
དཔལ་རྒྱལ་ཡང་ཤིན་ཏུ་དགའ་ནས་ཀུན་དགར“ད་ཐེངས་ཁྱོད་ཀྱི་གྲུབ་འབྲས་་་་
ཆེས་ཆེ་བ་ཡིན། ངས་ད་ལྟའི་བར་ཚོང་རྒྱག་ཐེངས་གཅིག་ལ་ཁེ་བཟང་འདི་
འདྲ་མང་བོ་བླངས་མ་མྱོང”ཟེར། དུས་དེར་ཁོ་ཚོར་བསྟུད་མར་རླུང་རྟ་དར་
ནས་ཚོང་ཆེ་མ་ཆུང་གསུམ་ཅི་ཞིག་བརྒྱབ་ཀྱང་ཤིན་ཏུ་བྲིན་པ་བྱུང་། དེ་བས་ད་
ལོའི་ལོ་གསར་སྐབས་སུའང་ཀུན་དགའ་དང་རྟ་མགྲིན་གཉིས་ཀ་ཡུལ་ལ་ཡོད་་་་
ཁོམ་མེད་པར་གྱུར།
ཐེངས་དེར་ཁོ་ཚོས་ཡུལ་ཤུལ་ས་ཁུལ་ནས་ཚོང་མཇུག་རྫོགས་རྗེས་ཟི་ལིང་་
དུ་ཡོང་བ་ཡིན། འཇམ་དཔལ་རྒྱལ་གྱི་ཨ་ཕས་ཟི་ལིང་དུ་ཁང་བ་ཉོས་ནས་གཞི་
སྡོད་བྱས་ཡོད་པས། རླངས་འཁོར་ལས་བབས་མ་ཐག་འཇམ་དཔལ་རྒྱལ་གྱིས་
གྲོགས་པོ་གཉིས་ཀ་ཁོའི་ཨ་ཕའི་སྡོད་གནས་སུ་ཁྲིད་རྩིས་བྱས། ཐེངས་དེར་ཁོ་
ཚོ་ཟི་ལིང་ནས་ཉིན་འགར་བསྡད་རྗེས་ལྷ་སར་ཚོང་གཞན་པ་ཞིག་གི་དོན་དུ་་་་
འགྲོ་འདོད་ཡོད།
ཁོ་ཚོ་གསུམ་པོས་ལག་ལ་འཁུར་ཁུག་བཟུང་ནས་རླངས་འཁོར་ས་ཚིགས་་
ཀྱི་རླངས་འཁོར་སྒུག་ཁང་བརྒྱུད་དེ་སྒོར་ཡོང་། རླངས་འཁོར་སྒུག་ཁང་དུ་མི་
མང་བོས་དངོས་ཟོང་ཆེ་ཆུང་སྣ་ཚོགས་འགྲམ་དུ་བརྩིགས་ཤིང་རྐུབ་སྟེགས་རིང་
བོའི་སྟེང་བསྡད་ནས་རླངས་འཁོར་གཏོང་བར་བསྒུགས་འདུག ཕར་འགྲོ་
ཚུར་འོང་གི་མི་རྣམས་ཀྱིས་འགྲམ་གྱི་རྐུབ་སྟེགས་ཤིག་གི་སྟེང་ཉལ་ཡོད་པའི་མི་་
དེར་བལྟས་ཙམ་བྱས་འཕྲལ་ཚང་མས་ཡིད་ཆད་པའི་མགོ་བོ་ཐད་དུ་གཡུག་་་་
པར་བྱེད། རྐུབ་སྟེགས་སུ་ཉལ་བའི་མི་དེའི་མགོ་སྐྲ་ཤིན་ཏུ་རིང་ལ་ལུས་ཀྱི་ལྭ་བ་
250



ཁ་སང་གི་རྨི་ལམ།
ཅུང་གསར་བ་ཡིན་པས་གཞན་ལ་སློང་མོ་བྱེད་པའི་མུ་ལྟོ་པ་ཞིག་མིན་པ་ཐག་་་་
གིས་ཆོད།
མཐའ་འཁོར་ན་འགྲུལ་པ་མང་བོས་ཁ་བརྡ་བྱེད་པ་སོགས་འུར་ཟིང་ཤིན་
ཏུ་ཆེ་ནའང༌། མི་དེར་སྣང་དོགས་ཅི་ཡང་མེད་པར་གཉིད་ལ་ཡུར་འདུག མི་
དེའི་ངོ་ཚུགས་ལ་བལྟས་ན་ཕོ་ལོ་ཉེར་ལྔ་ཡས་མས་ཀྱི་ཕོ་གསར་ཞིག་རེད་མོད།
ཐོད་པ་དང་ཁ་སྣ་གང་སར་རྨ་ཤུལ་གསར་རྙིང་མང་བོ་ཐོད་འདུག་པས་ཤ་བརྩེ་
བ་ཞིག་རེད། ཡིན་ནའང་ཁོ་ལ་དེའི་ཚོད་ཀྱི་སེམས་ཁྲལ་དང་སྐྱོ་སྡུག་མེད་པ་
འདྲ་སྟེ། གཉིད་པའི་སྐབས་སུའང་གདོང་ལ་སྐྱིད་པའི་འཛུམ་ཞིག་ཤར་འདུག
ཉིན་དཀར་ཕོ་གསར་ཞིག་འདི་ལྟར་མི་མང་འཚོགས་ས་རུ་གཉིད་དུ་ཡུར་དོན་་་
ཅི་ཡིན་ནམ། མ་གཞིར་ཁོ་ཆང་གིས་བཟི་བ་འདྲ་སྟེ། སྔས་མགོ་ན་ལག་ཁུག་
དམར་པོ་ཞིག་དང་དེའི་འགྲམ་དུ་ད་དུང་ཁ་བཏོད་ཟིན་པའི་ཆང་ཤེལ་དམ་་་་
གང་ཡང་བཞག་འདུག ཀུན་དགས་འགྲོ་ཞོར་དུ་མི་དེར་བལྟས་ཙམ་བྱས་ཤིང་།
ཕར་གོམ་པ་འགའ་སོང་རྗེས་ཡང་ཅི་ཞིག་དྲན་པ་ལྟར་ཕྱིར་ཡོང་ནས་མི་དེའི་ངོ༌
ལ་ཞིབ་ལྟ་ཞིག་བྱས། །
ཨ་ཙི། འདི་སྐྱབས་འགྲོ་གཡག་མགོ་མིན་ནམ། ཁོས་འདིར་ཅི་ཞིག་བྱེད་
བཞིན་ཡོད་དམ། ཀུན་དགའི་སེམས་ལ་དེ་ལྟར་དྲན་བཞིན་ཞིབ་ཏུ་བལྟས་དུས།
དེ་ནི་གཞན་མ་ཡིན་པར་རང་སྡེའི་འཁྱམ་པོ་སྐྱབས་འགྲོ་ཡིན་འདུག སྐྱབས་
འགྲོ་སྔོན་ཆད་དམའ་འབྲིང་ནས་མཐར་ཕྱིན་རྗེས་ཡུལ་ལ་ལོག་ཀྱང་། ཕྱིས་སུ་
ལས་ཀ་ལས་མ་འདོད་པས་རྫོང་མཁར་མྱུག་ནས་བསྡད། རིམ་གྱིས་ཁོས་རང་
ཁྱིམ་གྱི་ར་ལུག་རེ་གཉིས་བརྐུས་ནས་བཙོངས་པས་ཨ་ཕས་ཁོ་ཁྱིམ་ནས་ཕྱིར་་་་་
251
，



བཀའདས་ལྷའི་རིས་པའི་ལམ་ནས་བསགས་
པ་
ཁ་སང་གི་རྨི་ལམ། །
བསྐྲད། དེ་ལྟར་ཁོ་ངེས་པ་དོན་གྱི་འཁྱམ་པོར་གྱུར་ནས་ཟི་ལིང་དང་ལན་གྲུ།
ལྷ་ས་སོགས་གང་སར་ལྡོམ་ནས་ཡུལ་ལ་མི་ཡོང་། སྡེ་བའི་མི་འགའ་རེས་ཁོ་ས་
ཆ་གཞན་དུ་མཐོང་དུས། མཚམས་རེར་ཁོས་གྱོན་གོས་གྲ་དག་གྱོན་ཞིང་སྒོར་མོ་
བག་མེད་དུ་སྤྱོད་པ་མཐོང་བས་སྐྱབས་འགྲོ་ཕྱི་རུ་སྦྱིན་བདག་ཆེན་པོར་གྱུར་་་་་
འདུག་ཟེར། ཡང་ལན་རེར་མགོ་སྐྲ་འཛིངས་ཤིང་གདོང་ཡོངས་རྨ་ཤུལ་གྱིས་
ཁེངས་ནས་འགྲོ་བ་མཐོང་དུས་སྐྱབས་འགྲོ་ཕྱིར་སྤྲང་པོར་གྱུར་འདུག་ཟེར།
ནམ་རྒྱུན་ལོ་གསར་དང་དྲུག་པའི་བཅོ་ལྔའི་དུས་ཆེན་སོགས་ཀྱི་སྐབས་སུ། ཁོ་
གང་ཞིག་ནས་བསླེབས་པའང་མི་ཤེས་པར་ལྕང་གླིང་སྡེ་འདབས་ཀྱི་ལམ་ཕྲན་་་་
སྟེང་ནས་མངོན་སྲིད་ལ། དུས་ཆེན་འདས་པ་ན་ཁོ་ཇི་ལྟར་སོང་བའང་མི་ཤེས་
པར་སྡེ་བ་འདི་ནས་མི་མངོན་པར་འགྱུར། སྐྱབས་འགྲོ་ཡུལ་ལ་ལོག་ཐེངས་རེར།
སྡེ་བའི་མི་མང་ཆེ་བས་ཁོས་རང་ཁྱིམ་གྱི་ར་ལུག་དེད་འགྲོ་སྙམ་ནས་དོགས་ཟོན་
ཆེན་པོ་བྱེད་མོད། ད་ལྟའི་བར་དེ་འདྲའི་མི་འདོད་པའི་དོན་རྐྱེན་ནི་བྱུང་མ་
སོང་། སྐྱབས་འགྲོ་དུས་རྒྱུན་དུ་མགོ་སྐྲ་རིང་བོ་འཇོག་པས། སྡེ་བའི་ལོ་ལོན་
ཚོས་ཁོ་ལ“ སྐྱབས་འགྲོ་གཡག་མགོ་”ཞེས་པའི་མཚང་མིང་དེ་བཏགས་པ་རེད།
“སྐྱབས་འགྲོ། ཡར་ལོངས་དང་།” ཀུན་དགས་སྐྱབས་འགྲོའི་ཕྲག་པ་ནས་
བཟུང་སྟེ་སྒུལ་བཞིན་དེ་ལྟར་བོས།
“ ཨ་ཕའི་རོ། ཨ་མྱེས་གཉིད་དུ་མི་འཇུག་མཁན་ཁྱོད་སུ་ཡིན།།” སྐྱབས་
འགྲོས་དེ་ལྟར་སྡིགས་བཞིན་ཁོག་སྟོད་དགྱེ་ནས་འདུག་སྟེགས་སུ་བསྡད་བྱུང་། །
“སྐྱབས་འགྲོ། ཁྱོད་ལ་ཅི་བྱུང་བ་ཡིན་ནམ།” ཀུན་དགས་ཁོའི་ངོ་མདོག་
མི་ལེགས་པ་མཐོང་བས་སེམས་ཁུར་དང་བཅས་དེ་ལྟར་དྲིས། །
252



ཡ- ཁ་སང་གི་རྨི་ལམ།
“ ཨ་ཙི། ཀུན་དགའ་རེད་ཨང་། སྤུན་ཟླ། ང་ཚོ་མ་ཕྲད་པར་ཡུན་རིང་
འགོར་སོང་།” སྐྱབས་འགྲོས་ཀུན་དགའ་མཐོང་མ་ཐག རང་གི་སྐྱབས་མགོན་
ལ་ཕྲད་པ་བཞིན་དགའ་དུངས་དུངས་ཀྱིས་དེ་ལྟར་ཟེར་ཞིང་། མཐུད་ནས་ཀུན་
དགར་ ཁྱོད་ད་ལྟ་ཚོང་དཔོན་ཆེན་པོར་གྱུར་འདུག་ཟེར་བ་བདེན་ནམ”ཞེས་ཁ་
ཡག་ངོ་བསྟོད་ཀྱི་ཚིག་མང་བོ་བཤད་བྱུང་། །
“སྐྱབས་འགྲོ། ཁྱོད་ཀྱིས་ད་ལྟ་འདིར་ཅི་བྱེད་ཀྱིན་ཡོད།” ཀུན་དགས་
དགོད་ཞོར་སྐྱབས་འགྲོར་དེ་ལྟར་དྲིས་པ་ན། སྐྱབས་འགྲོས་གཡས་གཡོན་ལ་
བལྟས་ཙམ་བྱས་རྗེས། ཀུན་དགའི་རྣ་ལམ་དུ་ཤབ་ཤུབ་ངང“ངས་ད་ལྟ་ཞང་
ཀང་གི་ཚོང་དཔོན་ཞིག་དང་མཉམ་དུ་ཉལ་ཐའི་ཚོང་རྒྱག་བཞིན་ཡོད། གཞན་
ལ་བཤད་མི་ཉན” ཟེར།
ཀུན་དགའི་སེམས་སུ་ཁྱོད་ལྟ་བུ་ཞིག་གིས་ཞང་ཀང་པ་དང་མཉམ་དུ་ཉལ་
ཐའི་ཚོང་རྒྱག་མི་ནུས་པ་ངས་ལོས་ཤེས། གལ་ཏེ་ཁྱོད་ཀྱིས་བཤད་པ་བདེན་ན་
ད་ལྟའི་མུ་ལྟོ་པ་ལྟ་བུའི་ངང་ཚུལ་འདི་ཅི་ཡིན་ནམ་སྙམ་ནའང་ཁ་ནས“ཨ་ཙི།
ཁྱོད་ངར་བ་རེད་”ཅེས་ཁོའི་སྐད་ཆར་ཡིད་ཆེས་མདོག་བསྟན། །
“ཡ་སྤུན་ཟླ། ཟ་མ་ཟོས་ཡོད་དམ། ཕོ་བ་མི་ལྟོགས་སམ། ངས་ཁྱོད་ཚོར་
མགྲོན་བྱེད།” སྐྱབས་འགྲོས་ཀུན་དགའི་གྲོགས་པོ་གཉིས་ལའང་ཤིན་ཏུ་ཆ་རྒྱུས་
ཡོད་མདོག་བསྟན་ནས་དེ་ལྟར་ཟེར།
ཀུན་དགས་སེམས་སུ་ཕལ་ཆེར་སྐྱབས་འགྲོ་རང་ལ་ཟ་མ་ཟ་སྤྱད་ཀྱང་མི་་་
འདུག་སྙམ་སྟེ“ ཨ་རོགས་གཉིས་ཀ ཁྱོད་གཉིས་ཀྱི་ཕོ་བ་མི་ལྟོགས་སམ། ང་ཚོས་
མཉམ་དུ་འདིར་ཟ་མ་ཞིག་ཟོས་ན་ཅི་འདྲ་རེད་”ཅེས་བཤད་པས། འཇམ་
བ
ས
253



-
-
-
-
，་ ་་
་
ཁ་སང་གི་རྨི་ལམ།
དཔལ་རྒྱལ་དང་རྟ་མགྲིན་གཉིས་ཀས་ཀྱང་འཐད་པའི་བརྡ་བསྟན།
ཁོ་ཚོས་ཟ་མ་ཟ་སྐབས། སྐྱབས་འགྲོས་རང་ཉིད་གྲོང་ཁྱེར་ཞང་ཀང་
སོགས་ལ་སོང་ནས་ཚོང་བརྒྱབ་ཚུལ་དང་། ས་དེའི་ནག་ཚོགས་ཇག་པ་དང་
དམར་འཛིང་བྱས་ཚུལ་སོགས་གསོན་ཉམས་ལྡན་པའི་གཏམ་རྒྱུད་སྣ་ཚོགས་་་་་
གླེངས་པ་ན། འཇམ་དཔལ་རྒྱལ་དང་རྟ་མགྲིན་གཉིས་ཀྱིས་ཡིད་མི་ཆེས་པའི་
ངང་ཁོའི་གདོང་ལ་ཡང་ཡང་ལྟ་བར་བྱེད། སྐབས་དེར་ཀུན་དགའ་ནི་རང་
དབང་མེད་པར་ཁོང་དགོད་ཤོར་ལ་ཉེ་ཡང་། གཞན་ལ་རྫུན་གཏམ་པ་དང་
ལབ་རྒྱག་པ་ནི་སྐྱབས་འགྲོའི་དགའ་ཕྱོགས་ཡིན་པས་སྐྱོན་མཚང་མ་བརྟོལ་པར་
ཁ་རོག་གེར་བཞག་
ཕྱི་དྲོ་སྐྱབས་འགྲོ་ཡང་ཀུན་དགའི་རྗེས་སུ་འབྲངས་ནས་འཇམ་དཔལ་་་་་
རྒྱལ་གྱི་ཨ་ཕའི་སྡོད་གནས་སུ་སོང་། འཇམ་དཔལ་རྒྱལ་གྱིས་ཀུན་དགར་སྐྱབས་
འགྲོ་ལྟ་བུའི་མི་འདིའི་རིགས་ལ་འགྲོ་འོང་བྱས་ན་སྙིང་བོ་མེད་ཅེས་གདམས་་་་་
ཀྱང་། ཀུན་དགས་ཕྱོགས་གཅིག་ནས་སྡེ་བ་གཅིག་གི་མི་ཡིན་པར་བསམས་པ་
དང་། ཕྱོགས་གཞན་ནས་སྐྱབས་འགྲོའི་གདོང་གི་རྨ་ཤུལ་མཐོང་བས་ཁོ་ལ་སྙིང་
རྗེ་སྐྱེས་པ་ཡང་ཡིན། ད་ལྟ་འཇམ་དཔལ་རྒྱལ་གྱི་དགའ་རོགས་ཟླ་བ་འཚོ་ཡང་
སློབ་མཐར་ཕྱིན་ནས་ཟི་ལིང་དུ་ལས་བགོ་བྱས་ཡོད་པས། མོས་རང་གི་མཛའ་
བོ་དང་ཁོའི་གྲོགས་པོ་གཉིས་ཟི་ལིང་ལ་བསླེབས་པ་ཤེས་འཕྲལ་གྲོགས་མོ་་་་་་
གཞན་གཉིས་ཁྲིད་ནས་བསུ་མ་བྱེད་དུ་ཡོང་། འཇམ་དཔལ་རྒྱལ་གྱི་ཨ་ཕ་བར་
སྐབས་འདིར་ཕ་ཡུལ་ན་ཆེན་རྫོང་ལ་ལོག་ནས་ཉིན་འདི་འགར་མི་འདུག་པས།
ཁོ་ཚོ་བུ་མོ་གསུམ་དང་གསར་བུ་བཞི་བོས་ཨ་ཕའི་ཁང་བའི་ནང་མཉམ་་་་་་་
254



སྒྲི
ཁ་སང་གི་རྨི་ལམ།
འཛོམས་ཀྱི་གསོལ་སྟོན་ཆུང་ཆུང་ཞིག་བསྒྲིགས། ཟླ་བ་འཚོས་ཁྲིད་ཡོང་བའི་བུ་
མོ་དེ་གཉིས་ནི་མོས་ཀུན་དགའ་དང་རྟ་མགྲིན་གཉིས་ལ་མཛའ་མོ་མཚམས་་་་་
སྦྱོར་བྱེད་བསམས་པ་རེད། རྟ་མགྲིན་དང་ལྷ་མོ་འཚོ་གཉིས་མཚམས་སྦྱོར་བྱས་
པ་བརྒྱུད་ཕན་ཚུན་ལ་ཁ་བརྡ་མང་ནའང༌། ཀུན་དགའ་དང་གཡང་མོ་གཉིས་
ཀྱི་བར་སྐད་ཆ་གཞན་བཤད་རྒྱུ་མེད་པར་གྱུར། ཀུན་དགའི་སེམས་སུ་འབྲུག་
མཚོ་མ་གཏོགས་མེད་པས་གཡང་མོར་དེའི་སྐོར་གྱི་དོན་དངོས་གནས་ཚུལ་ཇི་་་
བཞིན་དུ་བཤད། གཡང་མོས་ཉན་རྗེས་དགོད་ཞོར་དུ“ ངོ་མ་བརྩེ་དུངས་བརྟན་
པའི་སྐྱེས་པ་ཞིག་རེད”ཟེར། དེར་ཁོ་ཚོས་ལྦུ་ཆང་འཐུངས་ནས་ཡུད་ཙམ་
འགོར་པ་ན། ཁྱིམ་བདག་གི་མངགས་བཀོད་ལྟར་སྐྱབས་འགྲོས“ང་ཚོས་པར་
ཞིག་རྡེབ” ཅེས་འཇམ་དཔལ་རྒྱལ་གྱི་ཨ་ཕའི་པར་ལེན་འཕྲུལ་ཆས་དེ་བཟུང་་་་
ནས་བསླེབས་བྱུང༌། ཐོག་མར་འཇམ་དཔལ་རྒྱལ་དང་ཟླ་བ་འཚོ་གཉིས་འགྲམ་
པ་གླན་ནས་པར་བླངས་ཤིང་། དེར་མཐུད་ནས་རྟ་མགྲིན་དང་ཁོའི་མཛའ་མོ་
གསར་བ་ལྷ་མོ་འཚོ་གཉིས་ཀས་ཀྱང་དེ་ལ་ལད་ཟློས་ཀྱིས་པར་བརྒྱབ། མཇུག་
མཐར་ཚང་མས་ཀུན་དགའ་དང་གཡང་མོ་གཉིས་ཀས་ཀྱང་དེ་ལྟར་པར་ཞིག་་་་
བརྒྱག་དགོས་ཞེས་བསྐུལ། སྤྱིར་ཀུན་དགའ་ལ་པར་དེ་འདྲ་རྒྱག་འདོད་མེད་
ནའང་། གཅིག་ནས་གྲོགས་པོ་ཚོའི་ངོ་བཟློག་དཀའ་བ་དང་། གཉིས་སུ་གཡང་
མོས་རང་ལ་དུངས་པའི་མིག་མདའ་འཕེན་བཞིན“ཀུན་དགའ། ཁྱོད་ཀྱིས་ང་
དང་མཉམ་དུ་དྲན་རྟེན་འདྲ་པར་ཞིག་ཀྱང་རྒྱག་མི་འདོད་དམ།” ཟེར། །
ཀུན་དགས་སེམས་སུ་བུ་མོ་ཞིག་གི་ཁོག་རྒྱུ་འདི་ལྟར་ཆེ་བས། རང་ཉིད་ད་
དུང་འཛེམ་དོགས་ཀྱི་དབང་དུ་གྱུར་ན་གྲོགས་པོའི་ངོ་ཚ་ཞིག་ཀྱང་རེད་སྙམ་་་་
255



:
", ，
--།
ཁ་སང་གི་རྨི་ལམ། -
ནས་གཡང་མོའི་མགྲིན་པར་འཁྱུད་ནས་པར་ཞིག་བརྒྱབ། །
ཕྱི་ཉིན་ཀུན་དགའ་མཚོ་སྔོན་མི་རིགས་སློབ་གླིང་དུ་དགེ་རྒན་རྡོ་རྗེ་རབ་་་
བརྟན་འཚོལ་དུ་སོང་ཡང་། དགེ་རྒན་པེ་ཅིན་ལ་བོད་རིག་པའི་ཞིབ་འཇུག་
བགྲོ་གླེང་ཚོགས་འདུར་ཕེབས་པས་ཁྱིམ་ན་ཨ་ནེ་བདེ་སྐྱིད་མཚོ་མ་གཏོགས་མི་་་
འདུག ཨ་ནེ་བདེ་སྐྱིད་མཚོས་ད་ལོའི་ལོ་གསར་སྐབས་ཁོང་རྒན་རྒོན་གཉིས་
ཀྱང་ཕ་ཡུལ་ན་ཆེན་རྫོང་ལ་ལོག་རྩིས་ཡོད་པས། དེ་དུས་ཁྱོད་ལ་བལྟ་རུ་ཡོང་
ཟེར། དེར་ཁོས་ཨ་ནེ་བདེ་སྐྱིད་མཚོ་དང་ཁ་བརྡ་ཡུད་ཙམ་བྱས་རྗེས་ཕྱིར་ལོག
ཕྱི་ཉིན་ལྷ་སར་འགྲོ་དགོས་པས། ཀུན་དགས་སྐྱབས་འགྲོའི་ལག་ལ་སྒོར་
བརྒྱ་བཞག་ནས་སེམས་གཏམ་མང་བོ་གླེངས་ཤིང་། རྗེས་ཕྱོགས་འཁྱམ་མྱུག་གི་
འཚོ་བ་མི་རོལ་བར་ཕ་ཡུལ་ནས་མི་ལེགས་པོ་ཞིག་བྱེད་རོགས་ཞེས་ཡང་ཡང་་་་་
གདམས། དེར་སྐྱབས་འགྲོའི་མིག་ལའང་མཆི་མ་འཁོར་བཞིན“ སྤུན་ཟླ། ད་
ལྟའི་བར་ང་ལ་འདི་ལྟར་སེམས་གཏམ་སྨྲ་མཁན་ཁྱོད་མ་གཏོགས་བྱུང་མ་མྱོང་།
ངས་ཁྱོད་ཀྱི་ཁ་ལེན་ངེས་” ཞེས་མྱུར་ཏུ་ཡུལ་ལ་ལྡོག་རྒྱུ་ཡིན་པའི་བཟོ་ལྟ་བསྟན།
ཀུན་དགས་སྐྱབས་འགྲོའི་བློ་ཐག་རྦད་ཆོད་ཀྱི་རྣམ་འགྱུར་དེ་མཐོང་ནས་ཡང་་་་
བསྐྱར་སྒོར་ལྔ་བཅུ་ཁ་སྣོན་དུ་བྱིན་ནས་རླངས་འཁོར་གྱི་འདུག་བྱང་ཉོ་བྱེད་་་་་
གྱིས་ཟེར་བ་དང༌། གལ་ཏེ་ཡུལ་ལ་སོང་ཚེ་ཕུ་བོ་དང་སྲུ་མོ་གཉིས་ཀར་རང་གི་
ད་ལྟའི་གནས་ཚུལ་ཡོངས་སུ་བཤད་དགོས་པར་མ་ཟད། འབྲུག་མཚོར་རང་
ཉིད་ད་ལོའི་དགུན་མགོ་ཚུགས་རག་བར་ཡུལ་ལ་བསླེབས་ངེས་ཞེས་ཀྱང་བཤད་
དགོས་ཚུལ་ཡང་ཡང་གདམས། དེར་སྐྱབས་འགྲོས་ཀྱང་དཔའ་ཁས་ལེན་གྱིས་
བྲང་ཁ་རྡུང་བཞིན“ ཁྱོད་ཀྱི་སེམས་བདེ་མོ་བྱོས་” ཞེས་བཤད་རྗེས་རླངས་འཁོར་
256



ཡས་པ་ལ་མཁས་པ་འགས་ ཁ་སང་གི་རྨི་ལམ།
གྱི་འདུག་བྱང་ཉོ་རུ་བུད་སོང༌། །
སྐྱབས་འགྲོས་དང་ཐོག་ན་ཆེན་རྫོང་ལ་འགྲོ་བའི་རླངས་འཁོར་འདུག་་་་
བྱང་ཉོ་བསམས་ཀྱང་། འདུག་བྱང་འཚོང་སའི་སྒེའུ་ཁུང་ཁར་མི་རྣམས་འཚང་
ཁ་ཤིགས་ཤིགས་སུ་ཡོད་པ་མཐོང་བས་འདུག་སྟེགས་བཙལ་ནས་བསྡད།
“ ཨ་རོག བླ་བྲང་ལ་འགྲོ་རྒྱུ་ཨེ་ཡིན།” རེ་ཞིག་ནས་རྒྱ་རིགས་སྐྱེས་པ་
དར་མ་ཞིག་གིས་དེ་ལྟར་དྲིས། བླ་བྲང་ལ་མ་སོང་བར་ལོ་གཅིག་འགོར་པས།
ད་ནི་ཅི་བྱུང་ན་བྱུང་། ཐོག་མར་བླ་བྲང་ལ་འགྲོ། ལག་གི་སྒོར་བརྒྱ་དང་ལྔ་བཅུ་
བོ་ཚར་ནའང་ཡུལ་ལ་འགྲོ་བྱེད་རྙེད་འོང་སྙམ་ནས“ལོས་འགྲོ། ངས་ཀྱང་བླ་
བྲང་གི་རླངས་འཁོར་ལ་བསྒུགས་ནས་བསྡད་ཡོད” ཟེར། མ་གཞིར་སྐྱེས་པ་དེ་
ནི་རླངས་འཁོར་ཁ་ལོ་པ་རེད། དེར་སྐྱེས་པ་དར་མ་དེས་སྐྱབས་འགྲོ་ཁྲིད་ནས་
བླ་བྲང་ལ་འགྲོ་བའི་རླངས་འཁོར་ཞིག་གི་ནང་བུད། ད་དུང་རླངས་འཁོར་
གཏོང་བར་དུས་ཚོད་ཕྱེད་ཙམ་འདུག་པས། རྒྱ་རིགས་ཁ་ལོ་པ་དེ་དང་སྐྱབས་
འགྲོ་གཉིས་ཀས་རླངས་འཁོར་ནང་ཁ་བརྡ་བྱས། སྐྱབས་འགྲོས་རྒྱ་ཡིག་མང་བོ་
ཞིག་མི་ཤེས་ཀྱང་རྒྱ་སྐད་ནི་ཆུ་བཞུར་བ་ལྟར་ཤོད་པས། ཁོས་བདེན་ཅོག་ཅོག་
གིས་ཁ་སང་ཀུན་དགར་བཤད་པའི་སྐད་ཆ་དེ་རྣམས་བསྐྱར་ཟློས་ཀྱིས་མི་རྒྱུས་་་
མེད་དེ་ལ་བཤད། སྐྱེས་པ་དེས་ཡིད་ཆེས་ལ་མི་ཆེས་པའི་ངང་ཁོའི་ཁ་བརྡར་
ཉན་འདུག
“ ཁྱོད་ཀྱིས་ཅུང་ཟད་སྐྱུགས་དང་།” སྐྱབས་འགྲོས་དེ་ལྟར་བཤད་རྗེས་དུ་
བ་ཉོ་རུ་སོང་། ཁོས་ཀུན་དགས་རང་ལ་བྱིན་པའི་སྒོར་མོ་བཀོལ་ནས“ རི་བོ་
མཆོད་རྟེན་དམར་པོ”རྟགས་ཅན་གྱི་ཐ་མག་བཟང་གྲས་ཤིག་ཉོས་ཡོང་། ཁ་ལོ་
257



ཁ་སང་གི་རྨི་ལམ།
པས་ཚུལ་དེ་མཐོང་བས་རྣམ་འགྱུར་ཇེ་ལེགས་སུ་གྱུར་ནས་མུ་མཐུད་དུ་ཞང་་་་་
ཀང་སོགས་འགྲིམས་པའི་གཏམ་རྒྱུད་བཤད་རོགས་ཟེར། སྐྱབས་འགྲོས་རང་
གིས་ད་ལྟ་ཉལ་ཐ་འཚོང་བའི་ཞོར་ལ་བླ་བྲང་དུ་སྨད་འཚོང་མའི་གནས་ཁང་་་་
ཞིག་ཕྱེ་ཡོད་ཚུལ་དང་། ནང་ན་བུ་མོ་མཛེས་མ་མང་ཚུལ་སོགས་བཤད་པ་ན། །
རླངས་འཁོར་ཁ་ལོ་པས་སྤྱང་ལྟོགས་ཤིག་དང་འདྲ་བར་མཆིལ་མ་མིད་ཀྱིན་་་་་
འདུག དེར་སྐྱབས་འགྲོས་ཁུག་མ་ལས་འདྲ་པར་སྐོར་ཞིག་བཏོན་ནས་ཁ་ལོ་
པར་བལྟ་རུ་བཅུག མ་གཞིར་འདྲ་པར་དེ་དག་ནི་ཁ་ཉིན་དགོང་མོ་འཇམ་
དཔལ་རྒྱལ་ཚང་ནས་བླངས་པའི་འདྲ་པར་དེ་དག་རེད། ཁ་ལོ་པས་འདྲ་པར་
སྟེང་གི་ཟླ་བ་འཚོ་སོགས་བུ་མོ་གསུམ་པོར་ལྟ་བཞིན“ ཨ་ལ་ལ། ཅི་འདྲའི་མཛེས་
མ་ཏག་ཏག་འདུག་ཨང”ཟེར།
“ རྗེས་ཕྱོགས་ཁོམ་པ་ཡོད་ན་ང་ཚོལ་ལ་ཤོག་དང༌། ངས་ཁྱོད་ལ་བུ་མོ་
བཀོད་སྒྲིག་བྱ་ཆོག་”
“ངོ་མ་ཡིན་ནམ། ངས་ད་ལྟའི་བར་བོད་མོ་ཞིག་ལ་ལག་པས་ཀྱང་རེག་མ་
མྱོང་།”
“ ཨ་ཙི། ཁྱོད་བོད་མོར་དགའ་འམ།”
“ལོས་དགའ། བོད་མོའི་ཁྲོད་ན་མཛེས་མ་མང་བོ་འདུག”
“དེ་ལ་དཀའ་བ་ཅི་ཡོད། རྗེས་སུ་ང་གཟས་ནས་ཤོག་དང་། ཁྱོད་ལ་བུ་མོ་
གདམ་དུ་འཇུག་ཆོག”
“དེ་འདྲ་ཡིན་ན་ཤིན་ཏུ་བཟང་། ང་ཡོང་ངེས་ཡིན།”
“འདི་ངའི་ཁ་པར་ཨང་གྲངས་ཡིན།”
HI
258



ཁ་སང་གི་རྨི་ལམ།
སྐྱབས་འགྲོས་སེམས་ལ་གང་དྲན་གྱིས་ཁ་པར་ཨང་གྲངས་ཤིག་བྲིས་ནས་་་
བྱིན་པ་ན། ཁ་ལོ་པས་ཀྱང་ནོར་རྫས་གོང་ཆེན་ཞིག་ལག་ལ་ཐོབ་པ་ལྟར་གདོང་
ཡོངས་འཛུམ་གྱིས་ཁེངས་ནས་ཤོག་ལེབ་དེ་ཁུག་མར་བཅུག
“ཡ། རླངས་འཁོར་འདུག་བྱང་ཉོས།” སྐབས་དེར་ཕོ་གསར་ཞིག་ཡོང་
ནས་སྐྱབས་འགྲོར་དེ་ལྟར་ཟེར།
“ཞའོ་ལི། ཁོ་ངའི་གྲོགས་པོ་ཡིན། འདུག་བྱང་ངས་ཉོ།” ཁ་ལོ་པས་ཕོ་
གསར་དེར་དེ་ལྟར་བཤད་པ་ན། དེས་ཀྱང་འཐད་པའི་བརྡ་བསྟན་ནས་མི་
གཞན་གྱིས་འདུག་བྱང་ཉོས་ཡོད་མེད་ལ་བལྟ་རུ་སོང་། སྐྱབས་འགྲོས་སྐབས་
དེར“ ཨ་ཙི། དེ་འདྲ་བྱེད་ག་ལ་རུང་། འདུག་བྱང་ངས་ཉོ་” ཟེར་ཞོར་ཁུག་མ་
ལས་སྒོར་བརྒྱ་ཤོག་ཅན་ཞིག་བླངས་ནའང་། ཁ་ལོ་པས་ཨུ་ཚུགས་བྱས་ནས་ཁོ་
ལ་སྒོར་མོ་འབྱིན་དུ་མ་བཅུག ཁ་ལོ་པའི་སེམས་སུ་སྐྱབས་འགྲོས་བླ་བྲང་ལ་
བསླེབས་རྗེས་རང་ལ་བུ་མོ་བཀོད་སྒྲིག་བྱེད་ངེས་སྙམ་ནས་སེམས་པ་དགའ་་་་
སྤྲོས་ཁེངས་མོད། སྐྱབས་འགྲོས་ནི་བླུན་རྒན་འདི་རང་གི་གཡོ་འོག་ལ་ཚུད་སོང་
སྙམ་ནས་དགའ་ལྷང་ལྷང་དུ་གྱུར། རླངས་འཁོར་ལམ་ལ་ཆས་པ་ན། ཁ་ལོ་པས་
སྐྱབས་འགྲོ་ནི་རང་ལ་ཕན་པ་ཆེ་བའི་མི་ཞིག་རེད་སྙམ་ནས་རང་གི་འགྲམ་གྱི་་་
འདུག་སྟེགས་སུ་སྡོད་དུ་བཅུག །
ཕྱི་དྲོ། ཀ་ཆུ་ནས་རླངས་འཁོར་རེ་ཞིག་བསྡད་དེ་འགྲུལ་པ་རྣམས་ཀྱིས་ཟ་
མ་ཟ་དུས་ཀྱང་ཁ་ལོ་པས་སྐྱབས་འགྲོར་སྣེ་ལེན་ལེགས་པོ་བྱས། དེ་ལྟར་ཁོ་ཚོ་བླ་
བྲང་དུ་བསླེབས་འཕྲལ། སྐྱབས་འགྲོས་ཁ་ལོ་པར་ཡང་དང་ཡང་དུ“བླ་བྲང་
དུང་དཀར་སྲང་ལམ་གྱི་དུང་དཀར་སྣེ་ལེན་ཁང་གི་འགྲམ་ན་ཐོག་ཁང་ཞིག་་་་་་
259



ཁ་སང་གི་རྨི་ལམ།
ཡོད། དོ་དགོང་ཁྱོད་དེར་ང་བཙལ་དུ་ཤོག་དང༌། ངས་ཁྱོད་ལ་སྣེ་ལེན་བྱེད་
ཅེས་བཤད་པ་ན། ཁ་ལོ་པས་ངོ་གདོང་འཛུམ་གྱིས་ཁེངས་ནས“ཡ་ཡ” ཟེར།
སྐྱབས་འགྲོ་རླངས་འཁོར་ས་ཚིགས་ནས་ཕྱིར་བུད་རྗེས་སྲང་ལམ་དུ་་་་་་
དམིགས་ཡུལ་མེད་པར་སྐོར་མྱུག་བྱས། ཁོས་དེ་རིང་རང་གི་གཏམ་ཁ་ལྕེ་དང་
བློ་རིག་པར་བརྟེན་ནས་ཁ་ལོ་པ་དེའི་མགོ་བསྐོར་ཅིང་། རླངས་འཁོར་འདུག་
བྱང་ཉོ་མ་དགོས་པར་མ་ཟད། ཟ་མའང་རིན་མེད་དུ་ཅི་དགར་ཟོས་པ་སེམས་
ལ་དྲན་པས་ངོ་ལ་རྒྱལ་ཁའི་འཛུམ་མདངས་ཤིག་མངོན། ཁོ་དུང་དཀར་ཟམ་
ཁར་བསླེབས་དུས། མདུན་ཐད་ནས་གཞོན་ནུ་ཕོ་མོ་གཉིས་དཔུང་བ་མཉམ་
གཤིབ་ཀྱིས་ཚུར་ཡོང་བ་མཐོང་། སྐྱབས་འགྲོས་ཕོ་གསར་དེར་ལྟ་ཡག་ཅིག་བྱས་
རྗེས། གདོང་ལ་གནོན་མི་ཐུབ་པའི་སྤྲོ་སྣང་ཞིག་རྒྱས་ནས“ ཨ་ཙི། དབང་ཕྱུག་
ཚེ་རིང་། ཁྱོད་བདེ་མོ་ཡིན་ནམ”ཞེས་འཚམས་འདྲི་བྱས།
“བདེ་མོ་ཡིན། ཨ་ལ། ཁྱོད་སྐྱབས་འགྲོ་མ་ཡིན་ནམ། ཁྱོད་འདིར་ཅི་བྱ་རུ་
ཡོང་བ་ཡིན།”
“ ངས་ཞང་ཀང་པ་དང་མཉམ་དུ་ཉལ་ཐའི་ཚོང་རྒྱག་བཞིན་ཡོད།”
སྐྱབས་འགྲོས་ཕར་ལྟ་ཚུར་ལྟ་ཞིག་བྱས་རྗེས་ཤབ་ཤུབ་ཀྱིས་དབང་ཕྱུག་ཚེ་རིང་་
ལ་གང་ཡིན་གྱིས་ཡིད་ཆེས་བྱེད་པར་དཀའ་བའི་སྐད་ཆ་དེ་བཤད།
“དེ་རེད། དེ་རེད།” དབང་ཕྱུག་ཚེ་རིང་གིས་ཁོའི་རྣམ་འགྱུར་ལ་ལྟ་
བཞིན་དགོད་བྲོ་བའི་སྣང་བ་ཤར་ནའང་ཁ་ནས་དེ་ལྟར་བཤད།
“ དབང་ཕྱུག་ཚེ་རིང༌། འོ་ན་ཁྱོད་བླ་བྲང་ལ་ཅིའི་ཕྱིར་ཡོང་བ་ཡིན།”
“ངས་ཐེངས་འདིར་ཕ་མ་གཉིས་མཇལ་སྐོར་ལ་ཁྲིད་ཡོང་བའི་ཞོར་དུ།
ན
26)



ཁ་སང་གི་རྨི་ལམ།
སྲམ་དང་གཡུ་བྱིར་ཙམ་ཡང་ཉོ་འདོད་པ་ཡིན།”
“ཁ་སང་དེ་རིང་ང་རང་སྡེའི་གསར་བུ་རྣམས་དང་ཐུག་པས་སྣང་བ་ཤིན་་
ཏུ་སྐྱིད།''
“ ང་མ་གཏོགས་ཁྱོད་སུ་ལ་ཐུག་པ་ཡིན།”
“ ཀུན་དགར་ཐུག་པ་ཡིན།”
“འོ། དེ་རེད། དེ་རེད།” དབང་ཕྱུག་ཚེ་རིང་གིས་སྐྱབས་འགྲོའི་ངག་ནས་
ཀུན་དགའི་གནས་ཚུལ་རེ་གཉིས་གོ་ཡང་སྲིད་སྙམ་ནས་ཁོ་མགྲོན་ཁང་ཞིག་ལ་་
ཁྲིད། །
དབང་ཕྱུག་ཚེ་རིང་གིས་བཤད་པ་ལྟར་ན་ཁོའི་ཕ་མ་གཉིས་ད་ལྟ་དགོན་་་
པའི་ནང་གྲྭ་པ་ཤ་ཉེ་ཞིག་ཡོད་པ་དེའི་གྲྭ་ཤག་ཏུ་བསྡད་ཡོད་ལ། བུ་མོ་དེ་ནི་
ཁོའི་དགའ་རོགས་ཡིན་ཟེར། བུ་མོ་དེའི་མིང་ལ་དབྱངས་ཅན་སྒྲོལ་མ་ཟེར་
ཞིང་། སྐད་ལ་ཉན་ན་བླ་བྲང་གི་མི་ཡིན་པ་ཤེས་ཐུབ། དབང་ཕྱུག་ཚེ་རིང་དང་
མོ་གཉིས་ས་འདིར་ངོ་ཤེས་ནས་ཅི་ཙམ་འགོར་ཡོད་པ་མི་ཤེས་མོད། ཡིན་
ནའང་། ཁོ་གཉིས་ཀྱི་རྣམ་འགྱུར་ལ་བལྟས་ན་ཕན་ཚུན་ལ་ཤིན་ཏུ་ཆ་རྒྱུས་ཡོད་
པའི་མཛའ་གྲོགས་རྙིང་བ་ཞིག་དང་འདྲ། གང་ལྟར་དབྱངས་ཅན་སྒྲོལ་མ་ཟེར་
བ་དེ་མོ་སྒོ་ཡག་ལ་ཁ་མཁས་རྩེད་མཚར་ལ་དགའ་བའི་བུ་མོ་སྤོབས་པ་ཅན་་་་་་་
ཞིག་འདུག་པས། དབང་ཕྱུག་ཚེ་རིང་གི་ཡིད་བཀུག་ཡོད་པ་ཁོ་ཐག་རེད།
དགོང་མོ་དེར། དབང་ཕྱུག་ཚེ་རིང་གིས་ཆང་ཉོས་ཡོང་སྟེ་སྐྱབས་འགྲོ་དང་ཁོ་
གཉིས་ཀྱིས་ཁ་བརྡ་བྱེད་བཞིན་ཆང་འཐུངས་ནས་བསྡད། སྐྱབས་འགྲོ་ལོ་འདི་
འགར་སྒོ་ཕྱིར་མྱུག་ནས་བསྡད་པས་སྡེ་བའི་ནང་གི་དོན་དག་མང་བོ་མི་ཤེས་ལ།
26



ཁ་སང་གི་རྨི་ལམ།
ལྷག་པར་ཀུན་དགའ་དང་འབྲུག་མཚོ། དབང་ཕྱུག་ཚེ་རིང་བཅས་བར་གྱི་
འབྲེལ་བ་ཡང་གསལ་བོ་ཞིག་མི་རྟོགས་པས། ཀུན་དགར་ཟི་ལིང་ནས་ཕྲད་པའི་
སྐོར་ཞིབ་པར་གླེངས་པར་མ་ཟད། ཁོ་ཚོས་མཉམ་དུ་བླངས་པའི་འདྲ་པར་
རྣམས་ཀྱང་དབང་ཕྱུག་ཚེ་རིང་ལ་བསྟན། ཀུན་དགའ་དང་གཡང་མོ་གཉིས་
ཀྱིས་འགྲམ་པ་གླན་ནས་བླངས་ཡོད་པའི་འདྲ་པར་དེ་མཐོང་བ་ན། དབང་ཕྱུག་
ཚེ་རིང་གི་ཀླད་པའི་ནང་དྲན་ཚུལ་གློ་བུར་བ་ཞིག་བྱུང་བས། ཁོས་སྐྱབས་
འགྲོར་ཆང་ཡང་ཡང་བཏེགས་ནས་ཡུད་ཙམ་མ་འགོར་པར་ར་རོ་བར་བྱས།
“དབང་ཕྱུག་ཚེ་རིང་། གལ་ཏེ… ཁྱོད་ཡུལ་ལ་འགྲོ་ན… ངས་
འབྲུག་མཚོར་སྐད་ཅིག་གཏོང་” སྐྱབས་འགྲོ་བཟི་བས་སྐད་ཆ་ཡང་ཤོད་་་་་་་
དཀའ་བར་གྱུར་འདུག
“ ཁྱོད་ལ་སྐད་ཅི་ཡོད། ངས་གསལ་བོར་བཤད་ངེས།” དབང་ཕྱུག་ཚེ་
རིང་གིས་སྐྱབས་འགྲོའི་ཁ་ནས་ཚིག་འདྲི་འདོད་ནས་དེ་ལྟར་བཤད།
དེར་སྐྱབས་འགྲོས་ཀུན་དགས་རང་ལ་བཅོལ་བའི་དོན་རྣམས་དབང་ཕྱུག་
ཚེ་རིང་ལ་བཤད་རྗེས་དེ་གར་ཤི་བ་བཞིན་གཉིད་དུ་ཡུར། དབང་ཕྱུག་ཚེ་རིང་
གིས་དབྱངས་ཅན་སྒྲོལ་མ་གསང་སྤྱོད་ཁང་ལ་སོང་བའི་གོ་སྐབས་དང་བསྟུན་་་
ནས། སྐྱབས་འགྲོའི་ཁུག་མ་ལས་འདྲ་པར་དེ་རྣམས་བླངས་པར་མ་ཟད། ཀུན་
དགའ་དང་གཡང་མོ་གཉིས་མཉམ་དུ་ཡོད་པའི་འདྲ་པར་དེ་རང་གི་ཨམ་ཕྲག་་
ཏུ་བཅུག
“ ཀུན་དགའ་དང་འབྲུག་མཚོ། ཁྱོད་གཉིས་ཀྱིས་ང་དབང་ཕྱུག་ཚེ་རིང་
གིས་བཀོད་སྒྲིག་བྱས་པའི་ཟློས་གར་ལ་ལྟད་མོ་ལྟོས་ཤིག་” དབང་ཕྱུག་ཚེ་རིང་
262



ཁ་སང་གི་རྨི་ལམ།
གིས་དེ་ལྟར་ཁེར་ལབ་བྱེད་བཞིན་མིག་ཟུང་ལས་ཞེ་སྡང་དང་ཕྲག་དོག་གི་མེ་ལྕེ་
མཆེད་འོང་།
ཀུན་དགའ་སོགས་ལྷ་སར་ཡོང་ནས་ཉིན་ཉི་ཤུ་ལྷག་འགོར་ཟིན། ཐེངས་
སྔོན་མར་ཟི་ལིང་ནས་སྐྱབས་འགྲོར་སྐད་གཏོང་ཐུབ་སོང་བས། ཡུལ་མི་རྣམས་
ཀྱིས་ཀྱང་རང་གི་གནས་ཚུལ་གོ་བས་སེམས་བདེ་ལ་བབས་ཡོད་ངེས་སྙམ།
ཐེངས་དེར་ཁོ་ཚོས་ཡུལ་ཤུལ་ནས་རིན་ཐང་བྲལ་པའི་གཟི་གཉིས་ཉོས་ཡོང་ལ།
འབྲུག་ཡུལ་གྱི་ཚོང་དཔོན་དེས“ལྷ་སར་ཁྱེར་ཤོག་དང་། ཁོས་རིན་གོང་མཐོན་
པོ་སྟེར”ཟེར་བས་ཡོང་བ་ཡིན། ཡིན་ནའང་ཁོ་ཚོ་ལྷ་སར་བསླེབས་ནས་ཅང་མ་
འགོར་པར། རྟ་མགྲིན་དང་སྡེ་བ་གཅིག་པའི་མཇལ་པ་འགའ་དང་ཕྲད་ཅིང་། །
ཁོ་ཚོའི་ངག་སྒྲོས་ལྟར་ན་རྟ་མགྲིན་གྱི་ཨ་ཕར་མཆིན་ནད་ཕོག་ནས་སྨན་ཁང་དུ་
བསྡད་འདུག་ཟེར་བས། རྟ་མགྲིན་ནི་ཚབ་ཚུབ་ངང་ཚོང་མཚམས་བཞག་ནས་
ཡུལ་ལ་མི་འཁོར་ཀ་མེད་བྱུང་། །
ཏག་ཏག་ལ་སྐབས་དེར་ཚོང་དཔོན་དེ་ས་གཞན་དུ་ཚོང་དོན་བསྒྲུབས་་་་་
པར་སོང་ནས་ཕྱིར་ལོག་མེད་པས། འཇམ་དཔལ་རྒྱལ་དང་ཀུན་དགའ་གཉིས་
ཀ་ལྷོ་ཁ་དང་གཞིས་རྩེ། ས་སྐྱ་སོགས་ལ་མཇལ་སྐོར་དུ་ཕྱིན།
དབྱར་ཟླ་དྲུག་པའི་ཚེས་ཉེར་དགུ་ཉིན། ཁོ་གཉིས་གཞིས་རྩེ་ནས་ཕྱིར་ལྷ་
སར་བསླེབས། འབྲེལ་གཏུག་བྱས་པ་བརྒྱུད་འབྲུག་ཡུལ་གྱི་ཚོང་དཔོན་ཡང་ལྷ་
སར་ཡོང་ཡོད་པ་ཤེས་པས། ཁོ་ཚོས་ཕྱི་དྲོར་ཚོང་བརྒྱག་རྒྱུའི་དུས་བཅད་བྱས།
“ ཕ་རོ་བཟའ་རྒྱུ། ཨ་མདོ་པ་འདི་དག་ནི་ཁྱི་དང་འདྲ།”
སྲང་ལམ་དུ་ཁམས་པའི་ཕོ་གསར་གཟུགས་རིང་སྟོབས་ཆེན་གསུམ་གྱིས་་་
，
263



ཁ་སང་གི་རྨི་ལམ། ཡས་པ་བཟས་
དེ་ལྟར་ཟེར་ཞོར་དུ་མི་ཞིག་ལ་རྡོག་ཐོས་བརྒྱབ་ནས་ཕར་འདེད་ཚུར་འདེད་་་་
བྱེད་བཞིན་མཆིས།
“ ཀུན་དགའ། མི་ཀན་ཁྱོད་ཚོ་སྡེ་བའི་སྐྱབས་འགྲོ་ཟེར་བ་དེ་མིན་ནམ།”
ཀུན་དགས་འཇམ་དཔལ་རྒྱལ་གྱིས་དེ་ལྟར་བཤད་པ་གོ་བས། ཞིབ་ལྟ་
ཞིག་བྱས་དུས་ཏག་ཏག་ལ་སྐྱབས་འགྲོ་ཡིན་པ་མཐོང་།
“ཨ་ཙི རེད། སྐྱབས་འགྲོ་རེད།” ཀུན་དགས་དེ་ལྟར་ཟེར་བཞིན་སྐྱབས་
འགྲོ་བསྐྱབ་པར་འགྲོ་རྩིས་བྱས་དུས། འཇམ་དཔལ་རྒྱལ་གྱིས་བཀག་སྟེ་ ཐད་
ཀར་གདོང་ཐུག་རྒྱག་མི་རུང༌། དེ་ལས110ལ་ཁ་པར་བཏང་ན་དགའ” ཟེར་
ནས་ལག་འཁྱེར་ཁ་པར་བླངས་བྱུང་། དེར་ཀུན་དགས་ཀྱང་ཡུད་ཙམ་རིང་
བཟོད་བསྲན་བྱས་ནས་བསྡད་པ་ན། འཇམ་དཔལ་རྒྱལ་གྱིས་“ ཁ་པར་བཏང་
ཟིན་པས། ཁོ་ཚོ་མི་འགྱང་བར་བསླེབ་ངེས” ཟེར། །
སྐབས་དེར་ཁམས་པའི་ཕོ་གསར་གདོང་ནག་མིག་ཆེ་དེས་སྐྱབས་འགྲོའི་
སྐྲ་ལོ་རིང་བོ་ནས་བཟུང་སྟེ་འདྲུད་བཞིན“ ཨ་མདོ་པའི་ཁྲོད་ན་དཔའ་བོ་མེད།
ཡོད་ན་ངས་བཤས་ར་སྡིག་པ་ཁུར” ཟེར་ནས་ཟིལ་རྔམ་སྟོན། སྐྱབས་འགྲོ་ནི་མི་
དེའི་ལག་ཏུ་འཕག་འཚག་ཙམ་ཡང་རྒྱག་མི་ཐུབ་པར་བྱི་ལའི་སྡེར་འོག་གི་བྱི་བ་
ལྟར་གྱུར་འདུག ཀུན་དགས་ཁོའི་རྣམ་འགྱུར་དེ་མཐོང་རྗེས། སེམས་ནས་
གདུང་སེམས་དང་ཁོང་ཁྲོ་འགྲན་པ་ལྟར་སྐྱེས་ཤིང༌། སྡེ་བ་གཅིག་གི་མི་ལ་
གཞན་གྱིས་འདི་ལྟར་བརྙས་བཅོས་བྱེད་སྐབས། རང་གིས་བར་བཤོལ་ཙམ་
ཡང་བྱེད་མ་ཐུབ་ན་ངོ་ཚ་རེད་སྙམ་ནས། ཐད་ཀར་མི་ཚོགས་ཁྲོད་འཛུལ་ཏེ་
སྐྱབས་འགྲོའི་སྐྲ་ནས་འཛིན་མཁན་ཕོ་གསར་དེར་ཤུགས་ཀྱིས་འཕུད་རྒྱག་ཅིག་་
264



-- ཁ་སང་གི་རྨི་ལམ།
བྱས། མི་དེས་མཉམ་བཞག་མེད་པས་ཕྱི་ནུར་གོམ་འགའ་བྱས་ནས་ཨོང་ཙོག་ཏུ་
ཐང་ལ་འགྱེལ་འཕྲལ་སྐྱབས་འགྲོ་ཡང་ལག་ནས་ཤོར། དེར་མི་དེས་རྐེད་ནས་གྲི་
རིང་ཞིག་ཕྱུང་སྟེ་ཚུར་བརྒྱུགས་ཡོང་བས། ཀུན་དགས་ཀྱང་མྱུར་དུ་ལག་སྙོབ་
ཅིག་བྱས་ཏེ་ཟ་ཁང་ཞིག་གི་སྒོ་ཁའི་རྡོ་སོལ་འདེད་བྱེད་ཀྱི་ལྕགས་ཁེམ་ཞིག་་་་་་
བླངས་ནས་གཡུགས་པ་ན། ཏག་ཏག་ལ་ཕོ་གསར་གཟུགས་རིང་གདོང་ནག་
དེའི་སྐེ་ལ་ཁེལ་པས་ཁོ་ཡང་བསྐྱར་ས་རུ་འགྱེལ། གློ་བུར་ཀུན་དགའི་མིག་ལམ་
ལའང་མེ་སྟག་འཚུབ་ཅིང་། རྣ་ལམ་དུ་བང་སྒྲ་གྲགས་པས་ཅི་ཡིན་འདི་ཡིན་མ་
ཤེས་པར་བརྒྱལ་སོང་། །
ཁོའི་དྲན་པ་སོས་དུས་ནི་ཕྱི་ཉིན་ཞོགས་པ་སྟེ། རང་ཉིད་ལྷ་ས་མི་དམངས་
སྨན་ཁང་དུ་ཉལ་ཡོད་པ་ཚོར། སྐྱབས་འགྲོའི་གདོང་ལ་ཐལ་མདོག་ཅིག་ཤར་
ནས་རང་གི་མལ་ཁྲིའི་གམ་དུ་བསྡད་འདུག སྐྱབས་འགྲོས་ཀུན་དགའི་བརྒྱལ་
དྭངས་པ་མཐོང་བས་གདོང་ལ་དགའ་སྤྲོའི་འཛུམ་གྱིས་ཁེངས་ཏེ“ ཁྱོད་སད་་་་་་
བྱུང་ངམ། ཀུན་དགའ། ཁྱོད་ནི་ངའི་སྲོག་སྐྱོབ་ཀྱི་དྲིན་ཆེན་ཡིན། ཁྱོད་ངོ་མ་བུ་
ངར་ཟེར་བ་རེད་” ཅེས་ཁ་ཡག་ཚིག་སྙན་མང་བོ་མ་ཎི་བགྲང་བགྲང་བྱས། །
ཀུན་དགས་དེ་དུས་ད་གཟོད་སྐྱབས་འགྲོའི་ངག་ནས་རང་གི་མགོའི་ཕྱི་་་་
ལྟག་ལ་ཁམས་པ་གཞན་དེས་ལྕགས་དབྱུག་གིས་བརྒྱབ་པ་དང་། རང་ཉིད་ས་
རུ་འགྱེལ་རྗེས་ཡང་ཕོ་གསར་གཞན་ཞིག་གིས་གྲི་བཏོན་ནས་བརླ་སྟེང་དུ་་་་་་་
བསྣུན་པ། མཇུག་མཐར་ཁམས་པ་གསུམ་པོའང་སྤྱི་བདེ་མི་སྣས་བཟུང་སྟེ་སོང་
བ་སོགས་གསལ་བོར་ཤེས།
“ སྐྱབས་འགྲོ། ཁྱོད་ཁོ་ཚོ་དང་ཅིའི་ཕྱིར་མ་འགྲིག་པ་ཡིན་ནམ།
265



ཁ་སང་གི་རྨི་ལམ། ཡས་ པ་དང་མཁས་པ་མ་ལ་ཁ་ཡ་མ་ལ་མ་ལ་མ་ལ་མཁས་
“ཁོ་ཚོས་དོན་མེད་དུ་སྙད་བརྐོས་པ་རེད།” སྐྱབས་འགྲོས་ཉམ་ཆུང་ངང་
དེ་ལྟར་ཟེར།
“ ཕལ་ཆེར་ཁྱོད་ཀྱིས་ཁོ་ཚོར་སྔོན་ཆད་མགོ་སྐོར་བཏང་ཡོད་པ་འདྲ།”
ཀུན་དགས་གདེང་ཚོད་ཡོད་པའི་སྒོ་ནས་དེ་ལྟར་བཤད་པ་ན། སྐྱབས་འགྲོས་
ཀྱང་དགོད་བཞིན་མགོ་བོ་འཕྲུག་ཙམ་བྱེད་པ་ལས་ལན་མ་བཏབ།
“སྐྱབས་འགྲོ། ཁྱོད་ཡུལ་ལ་འགྲོ་རྒྱུ་ཡིན་ཅེས་ང་ལ་ཁས་བླངས་ཡོད་པ་མ་
ཡིན་ནམ།་་ ཀུན་དགས་ཁོར་དེ་ལྟར་དྲིས་པ་ན། ཁོས་ཅུང་གནོང་བཞིན་དུ“ ང་
ཡུལ་ལ་སོང་ཡང་། ཉིན་འགའ་ལས་མ་བསྡད” ཅེས་རྫུན་སྨྲས།
“ངས་ཁྱོད་ལ་སྐད་བཏང་བ་ཁྱོད་ཀྱིས་ཡུལ་མི་ཚོར་བཤད་ཟིན་ནམ།”
“ བཤད་ཟིན།” སྐྱབས་འགྲོའི་སེམས་སུ་རང་ཉིད་དངོས་སུ་ཡུལ་ལ་མ་
སོང་ཡང་། དབང་ཕྱུག་ཚེ་རིང་ལ་བླ་བྲང་ནས་དེའི་དོན་གསལ་བོར་བཤད་
ཡོད་པས། བློ་ཐག་རྦད་ཆོད་ཀྱིས་ལེན་དེ་ལྟར་བཏབ།
སྨན་པས་བཤད་པ་ལྟར་ན་ཀུན་དགའི་ཕྱི་ལྟག་གི་རྨ་ཁས་སྐྱོན་ཆེན་པོ་མི་
འབྱུང་ཡང་། བརླ་གཡས་པའི་གྲི་རྨ་ཡིས་ལས་མ་བཟང་ན་མི་ཚེ་གང་བོར་
འཐེང་བོར་བྱེད་པའི་ཉེན་ཁའང་ཡོད་ཟེར། སྐྱབས་འགྲོས་སྨན་པའི་སྐད་ཆ་དེ་
དག་གོ་རྗེས། སེམས་ནས་རང་གིས་ཀུན་དགའ་སྡུག་ལ་གཏད་སོང་བས། ངེས་
པར་བདག་སྐྱོང་ལེགས་པོ་བྱ་དགོས་སྙམ། དེ་བས་ཉིན་དེ་འགའི་རིང་ལ་ཁོས་
ཧུར་ཐག་གིས་ནད་གཡོག་བྱས་ལ། ཉིན་བཅུ་ལྷག་རིང་འཇམ་དཔལ་རྒྱལ་ཚོང་
དོན་དུ་ཕྱི་རུ་འགྲོ་དགོས་བྱུང་རུང་། ཁོས་སུན་པ་མེད་པར་ཉིན་གང་བོར་སྨན་
ཁང་དུ་ཀུན་དགར་འདུག་རོགས་བྱས། ཡིན་ནའང་དུས་ཡུན་རིང་བོ་ལོན་པ་ན། །
266



ཡ ཁ་སང་གི་རྨི་ལམ།
ཁོའི་སྔོན་ཆད་ཀྱི་གཏིང་ན་ཡོད་པའི་འཁྱམ་པོའི་རང་གཤིས་ངན་པའི་བག་་་་་་
ཆགས་སླར་ཡང་སད་ཐག་ཆོད་ནས་རྒྱ་སྲང་ལ་ཤོར་འགྲོ། སྐབས་དེར་ཀུན་
དགའི་བརླ་སྒང་མི་བདེ་བ་མ་གཏོགས་མགོའི་རྨ་ཁ་ཡོངས་སུ་སོས་ཟིན། ཁོས་
སྐྱབས་འགྲོའི་རང་གཤིས་ལང་ཤོར་དེ་སྒྱུར་མི་ཐུབ་པ་མཐོང་བས་དགོད་ཁ་་་་་
དབང་མེད་ཤོར།།
ཉིན་ཞིག སྐྱབས་འགྲོ་ཡོང་ནས་ཀུན་དགར“ སྤུན་ཟླ། ང་ལ་རོགས་རམ་
ཆུང་ངུ་ཞིག་བྱེད་རོགས་” ཟེར། །
“རོགས་ཅི་ཞིག་བྱེད་དགོས་སམ།
“ ཁྱོད་ཀྱི་ལག་འཁྱེར་ཁ་པར་ང་ལ་ཉིན་འགར་གཡོར་དང་།།
“ ལག་འཁྱེར་ཁ་པར་བཟུང་ནས་ཅི་བྱེད།”
“ ལག་འཁྱེར་ཁ་པར་ཡོད་ན་དགའ་རོགས་ལག་ལ་ཡོང་བ་རེད།"
“ ཅིའི་ཕྱིར།”
“ ལག་འཁྱེར་ཁ་པར་བཟུང་ནས་སྦྱིན་བདག་དང་ཚོང་དཔོན་ཡིན་ཅེས་་་་་
ལབ་བརྒྱབ་ན་ཁོ་མོ་ཚོ་རྣར་འགྲོ་ངེས།”
ཀུན་དགའི་སེམས་སུ་ཁྱོད་སྦྱིན་བདག་ཡིན་པར་ཡིད་ཆེས་བྱེད་མཁན་་་་་་་
ཡོད་ན། དེ་ནི་ཅི་འདྲའི་གླེན་མ་ཞིག་ཡིན་ངེས་སྙམ་བཞིན་ལག་འཁྱེར་ཁ་པར་
སྐྱབས་འགྲོའི་ལག་ལ་བཞག
ངོ་མ་ཉིན་གཉིས་མ་འགོར་པར་སྐྱབས་འགྲོས་དགའ་རོགས་བུ་མོ་ཞིག་་་་
བཙལ་འདུག བུ་མོའི་མིང་ལ་མཆོག་སྒྲོན་ཟེར་ལ་ཨ་མདོའི་ཡིན་ཏེ། ལྷ་སར་
བྲོས་ཡོང་ནས་ལོ་གསུམ་འགོར་ཡོད་ཟེར། ད་ལྟ་མོས་ཉིན་དཀར་ཆང་ཁང་ཞིག་
267



--
", ,་
，
་ , *བས་ཀ ག་
-
-
་ ་ ་་
- བ་
ཁ་སང་གི་རྨི་ལམ། -
ན་ཞབས་ཞུ་མའི་ལས་ཀ་སྒྲུབ་པ་དང༌། མཚན་མོ་སྟབས་འགྲིག་ན་ལུས་
བཙོངས་ནས་ཡོང་སྒོ་འཚོལ་བཞིན་འདུག སྐབས་དེར་ཚོང་དཔོན་ཡིན་པར་
བརྗོད་པའི་སྐྱབས་འགྲོར་ཕྲད་པས་བུ་མོ་དེས་ཁོའི་སྐད་ཆར་སེམས་གཏིང་ནས་
ཡིད་ཆེས་ཏེ། དགའ་སྤྲོའི་ངང་ཟུར་སྟེན་དགའ་མ་བྱེད་པར་ཁས་བླངས།
སྐྱབས་འགྲོས་ཀྱང་བུ་མོ་དེས་རང་ཉིད་ཀྱི་ཚིག་ལ་རློམ་ཆེད་ཀུན་དགའི་ལག་་་་་
འཁྱེར་ཁ་པར་ཡང་མོའི་ལག་ལ་བཞག་པས། བུ་མོ་དེས་ཉིན་རྒྱུན་སྐྱབས་འགྲོ་
ཆང་ཁང་དེར་ཁྲིད་ནས་སྣེ་ལེན་བྱེད་ཅིང་། ཟས་རིན་རང་གི་ཟླ་ཕོགས་ལས་
འཐེན་པ་དང་། དགོང་མོ་ཡང་སྐྱབས་འགྲོ་རང་གི་ཉལ་ཁང་དུ་ཁྲིད་ནས་ཞག་
འདུག་བྱེད་པ་རེད། དེ་བས་ཉིན་དེ་དག་ལ་སྐྱབས་འགྲོས་ལྷ་ཡི་ལོངས་སྤྱོད་ལ་
འགྲན་པའི་འཚོ་བ་རོལ་བཞིན་ཡོད་པས། སྨན་ཁང་དུ་ཀུན་དགར་བལྟ་རུ་འགྲོ་
རྒྱུའང་བརྗེད་སོང་། ཉིན་ཞིག སྐྱབས་འགྲོས་སྔར་བཞིན་ཆང་ཁང་དེའི་སྒོ་ཁ་
རུ་མཆོག་སྒྲོན་ལས་མཚམས་གྲོལ་ནས་ཡོང་བར་བསྒུགས།
ཡིན་ནའང་མཆོག་སྒྲོན་གྱིས་སྐྱབས་འགྲོ་མཐོང་འཕྲལ་ཁོང་ཁྲོ་ལངས་ནས་
ཁ་མ་གྲགས།
“མཆོག་སྒྲོན། ཁྱོད་ལ་ཅི་བྱུང་བ་ཡིན་ནམ། སྐྱབས་འགྲོས་མོའི་རྒྱུན་
ལྡན་མིན་པའི་རྣམ་འགྱུར་དེ་མཐོང་བས་ངག་འཇམ་པོས་དྲིས།
“ ཁྱོད་ཀྱིས་ང་ལ་རྫུན་སྨྲ་དོན་ཅི་ཡིན་
མཆོག་སྒྲོན་གྱིས་གློ་བུར་དེ་ལྟར་དྲིས་བྱུང་བས། སྐྱབས་འགྲོས་རང་གི་
མཚང་བརྡོལ་སོང་སྙམ་ནས་མགོ་སྐྲའང་གྱེན་དུ་ཞོགས་པར་གྱུར།
“ཁྱོད་ཀྱི་མིང་ངོ་མར་ཀུན་དགའ་ཟེར་བ་ཨེ་ཡིན།”
268



ཁ་སང་གི་རྨི་ལམ།
“ ཁྱོད་ཀྱིས་ཇི་ལྟར་ཤེས་པ་ཡིན།”
“དེ་རིང་འབྲུག་མཚོ་ཟེར་བའི་བུ་མོ་ཞིག་གིས་ཁ་པར་ཡོང་ཐལ།”
“མོས་ཅི་ཟེར།”
“མོས་ཀུན་དགའ་ཟེར་བ་ཞིག་འཚོལ་བཞིན་འདུག ཕལ་ཆེར་ཁྱོད་ཀྱི་
ཆུང་མའམ་དགའ་རོགས་ཤིག་ཡིན་ངེས་པས། ངས་ཁྱོད་མི་འདུག་ཅེས་བཤད་
པ་ཡིན།”
༥ ཨ་ཙི……....”
“ངས་ང་ཀུན་དགའི་དགའ་རོགས་ཡིན་ཅེས་བཤད་པར་མ་ཟད། ངེད་
གཉིས་མི་འགྱང་བར་གཉེན་སྒྲིག་བྱ་རྒྱུ་ཡིན། ཁྱོད་ཀྱི་སེམས་འཆི་རུ་ཆུགས་ཞེས་
བཤད་པ་ན། མོས་ངུ་བཞིན་ཁ་པར་རྒྱག་མཚམས་བཞག་སོང་།”
མཆོག་སྒྲོན་གྱིས་དེ་ལྟར་ཟེར་བཞིན་ཧབ་ཆ་བརྒྱབ་འོངས་ལ། སྐྱབས་
འགྲོས་མོའི་སྐད་ཆར་ཉན་བཞིན་སེམས་ཁྲལ་གྱི་དྲ་བར་ཚུད། །
“ཅི་འདྲ་རེད། ཚོང་དཔོན་ཀུན་དགའ། ད་ནི་ཁྱོད་ཀྱི་དགའ་རོགས་ཀྱི་
སེམས་ངས་ཡོངས་སུ་བཅོམས་ཟིན་པས། ཁྱོད་ནི་ང་གཅིག་པུར་དབང་སོང་བ་
ཡིན།”
མཆོག་སྒྲོན་གྱིས་བག་ཚ་ཅི་ཡང་མེད་པར་དེ་ལྟར་ཟེར་ཞིང༌། སྲང་ལམ་དུ་
སྐྱབས་འགྲོའི་མགྲིན་པར་འཁྱུད་ཅིང་ཚོས་དམར་བྱུགས་པའི་མཆུ་ཏོ་བསྲིངས་་
ཡོང་ནས་ཁོའི་གདོང་ལ་ཡང་ཡང་སྦྱོར་བར་བྱེད།
ཕྱི་ཉིན། སྐྱབས་འགྲོ་སྨན་ཁང་དུ་སོང་ནས་ཀུན་དགར་འབྲུག་མཚོས་ཁ་
པར་བརྒྱབ་ཡོང་ཚུལ་ཇི་བཞིན་དུ་བཤད་པ་ན། ཀུན་དགའ་འདང་རྒྱག་ནང་
269



::
་
"
་
:
:༌
" ་
་
: , ， ༈
་་'s
s
*
**
sa
s
!
,
,
1
་
: , ,
-- 1:
དག་
ཁ་སང་གི་རྨི་ལམ།
ལྷུང་ཞིང་སེམས་འཚིག་ནས་མེ་འབར་བ་ལྟར་གྱུར། འབྲུག་མཚོར་དོན་གལ་
ཆེན་ཞིག་ཡོད་པ་མིན་ན་རང་ལ་ཁ་པར་རྒྱག་མི་སྲིད། ད་ལྟ་མོ་སྡུག་གི་རྒྱ་
མཚོར་ལྷུང་ཡོད་པ་ཁོ་ཐག་ཡིན་སྙམ། ཨ་ཙི། ད་ཅི་བྱ། ད་ནི་མྱུར་བ་མྱུར་དུ་ཕ་
ཡུལ་ལ་ལོག་དགོས་པར་འདུག ཡིན་ནའང་འཇམ་དཔལ་རྒྱལ་དང་སྨན་པ་
སོགས་ཚང་མས་ད་དུང་ཉུང་མཐའ་ཡང་ཉིན་བཅུ་ལྷག་ལ་ངལ་གསོ་བྱེད་་་་་་་་
དགོས་པས་འགྲོ་འོང་བྱེད་མི་རུང་ཟེར། དེ་ལྟར་ཀུན་དགས་ཉིན་གསུམ་ལ་སྨན་
ཁང་ནང་བསྲན་ནས་བསྡད་ཀྱང༌། ཉིན་བཞི་པར་མུ་མཐུད་དུ་འདུག་མ་བཟོད་
པས་སུས་བཀག་ཀྱང་མ་ཁོགས་པར་ལམ་ལ་ཆས།
ལྷ་ས་ནས་ཟི་ལིང་དུ་བགྲོད་པའི་རླངས་འཁོར་ལམ་ལ་ཆས་བྱུང༌། སྐབས་
དེར་ཁོའི་རྐང་བ་ད་དུང་ཅུང་འཐེང་བཞིན་ཡོད་པས། འཇམ་དཔལ་རྒྱལ་གྱིས་
ལམ་ནས་ལུས་ཕུང་ལ་བདག་བྱོས་ཞེས་ཡང་ཡང་གདམས། ཀུན་དགར་མཚོན་
ན་འཇམ་དཔལ་རྒྱལ་དང་མཉམ་དུ་ཧ་ལམ་ལོ་གཉིས་རིང་ཚོང་བརྒྱབ་པ་ནི་་་་་
མཚར་སྡུག་གི་རྨི་ལམ་ཞིག་དང་འདྲ། ལོ་གཉིས་རིང་འཇམ་དཔལ་རྒྱལ་གྱིས་
རང་ལ་ཕྱོགས་གང་ཐད་ནས་རོགས་རམ་བྱས་པ་དྲན་པས་ཡིད་འགུལ་ཐེབས་་་
པའི་མིག་ཆུ་ངང་གིས་བཞུར། ཀུན་དགས་ལོ་གཉིས་རིང་དཀའ་སྤྱད་འབད་
བརྩོན་གྱིས་བཙལ་པའི་སྒོར་ཁྲི་བཅུ་གཅིག་པོ་རུམ་ལ་བཅུག་ནས་འཆར་སྣང་་་
སྣ་ཚོགས་ཤིག་སྐྱེས། ལོ་གཉིས་ཀྱི་ཡར་སྔོན་དུ། རང་ཉིད་ཐོག་མར་ལྕང་གླིང་སྡེ་
བ་ནས་བྱེས་སུ་ཆས་དུས་ལག་ན་སྒོར་བརྒྱ་མ་གཏོགས་མེད། ད་ལྟ་ཕྱིར་འགྲོ་
དུས་རང་གིས་སྔོན་ལམ་རྒྱུགས་ཀྱི་དོད་དུ་བཟུང་བའི་སྒོར་བརྒྱ་ཕྲག་དེ་ལས་་་་
ལྡབ་སྟོང་ཕྲག་གིས་ལྷག་པ་བཙལ་ནས་ཕྱིར་འགྲོ་བཞིན་ཡོད། གལ་ཏེ་ཤོག་སྒོར་
2T()



ཁ་སང་གི་རྨི་ལམ།
གྱིས་མི་ཡི་རིན་ཐང་གི་ཚད་འཇལ་ཐུབ་ན། རང་གིས་ཀྱང་རང་ཉིད་ཀྱི་རིན་
ཐང་བདེན་དཔང་བྱས་ཡོད་སྙམ། ལྷ་ས་ནས་ཟི་ལིང་དུ་བགྲོད་པའི་འགྲུལ་སྐྱེལ་
རླངས་འཁོར་དེ་མཚོ་བོད་གཞུང་ལམ་གྱི་སྟེང་ན་བྱ་འཕུར་བ་ལྟར་སྐྱོད་བཞིན་་་་
འདུག་ལ། ཀུན་དགའི་སེམས་པའང་གཞུ་རྒྱུད་ལས་བྲལ་པའི་མདའ་མོ་བཞིན་
ཕ་ཡུལ་ལྕང་གླིང་སྡེ་བའི་ཕྱོགས་སུ་ཤོར་སོང་།
ལེའུ་དྲུག་པ། ན་ཆུའི་སྐྱོ་དབྱངས།
ངང་
ད་ནི་སྟོན་ཟླ་བརྒྱད་པ་མགོ་ཚུགས་ཟིན་པས། ན་ལུང་རིང་མོའི་ལྗང་
མདོག་གི་ཞིང་ས་དང་རི་ངོས། ནགས་ཚལ་གང་ལ་བལྟས་ཀྱང་མི་སྡུག་སེར་
ཐིག་གི་ར་རིས་བཟུང་ཟིན་པ་ཤེས་ཐུབ་ལ། མི་འགྱང་བར་ལྗང་མདོག་གི་སྐྱེས་
དངོས་ཀུན་གྱི་ལང་ཚོ་ཉམས་ནས་འདབ་ལོ་ས་རུ་འཐོར་ངེས་པའི་སྔོན་བརྡ་་་་
རྒྱག་པ་འདྲ། ཏག་ཏག་ལ་ཉིན་འགའི་སྔོན་དུ་སེར་བ་དྲག་པོ་ཐེངས་གཅིག་
བབས་པས། རྣང་མའི་ནང་གི་སྨིན་མ་ཐག་པའི་ལོ་ཏོག་རྣམས་ཡོངས་སུ་བཅོམ་
སྟེ། སྙེ་མའི་ཚོགས་རྣམས་ཉལ་ཉིལ་དུ་བཏང་འདུག་པར་མ་ཟད། ན་ཆུ་རིང་མོ་
ཡང་ཆུ་ལོག་གི་དབང་གིས་རབ་ཏུ་བྱུག་པར་བརྟེན། ཆུ་འགྲམ་གྱི་ན་སྤང་གོར་
མོ་དེ་འདམ་གྱིས་ཡོངས་སུ་སྦགས་ལ། རྫོང་ཐོག་ནས་མར་འཐེན་པའི་གཞུང་
ལམ་སྐྱ་བོ་དེའང་ཆུ་ལོག་གིས་ཁུར་ཡོང་བའི་ས་འདམ་དང་རྡོ་ཟེགས་ཀྱིས་་་་་་་
བསྣུབས་ཏེ་འཁོར་ལོའི་རིགས་རྣམས་བགྲོད་དཀའ་བར་གྱུར་ཡོད། ཀུན་དགས་
དཀའ་ཚེགས་གང་མང་མྱངས་མཐར་སྟོན་ཟླ་བརྒྱད་པའི་ཚེས་གཉིས་ཉིན་་་་་
ཡུལ་ལྕང་གླིང་སྡེ་བར་བསླེབས། ཀུན་དགའ་རང་ཁྱིམ་དུ་བསླེབས་པ་ན། སྲུ་མོ་
དུ
271



ཁ་སང་གི་རྨི་ལམ།
ཡུམ་མཚོས་མིག་ལ་མཆི་མ་འཁོར་བཞིན“ ཁྱོད་ཡོང་འཕྱིས་སོང་། འབྲུག་མཚོ་
དབང་ཕྱུག་ཚེ་རིང་ཚང་ལ་བསྐྱལ་ནས་ཉིན་ལྔ་འགོར་སོང”ཞེས་ཁ་ནས་མགོ་རྔ་
མེད་པར་ཚིག་དེ་འདྲ་ཞིག་ཤོར།
“ཀུན་དགའ་ཡུལ་ལ་བསླེབས་མ་ཐག་ཁྱོད་ཀྱིས་སྐད་ཆ་དེ་དག་བཤད་་་་་
ནས་ཅི་བྱེད།”
ཕུ་བོ་སྐལ་བཟང་ཚེ་རིང་གིས་རང་གི་ཆུང་མར་སྡང་མིག་གིས་ལྟ་བཞིན་་་་་
དེ་ལྟར་ཟེར།
ཀུན་དགས་བསམ་ཡུལ་ལས་འདས་པའི་སྐད་ཆ་དེ་ཐོས་པས་སྙིང་ལ་གྲིས་་
བསྣུན་པ་ལྟར་གྱུར་ཅིང་། སྐད་ཅིག་རིང་དང་ལེན་བྱེད་མ་ཐུབ་པས“ འོ་ན་
འབྲུག་མཚོས་མོ་ད་ལོའི་ལོ་གསར་ལ་བསྐྱལ་རྒྱུ་རེད་ཟེར་བ་མིན་ནམ”ཞེས་དྲིས།
“དབྱར་ཁ་འདིར། དབང་ཕྱུག་ཚེ་རིང་བླ་བྲང་དུ་ཐེངས་ཤིག་སོང་ལ། ཁོ་
ཕྱིར་བསླེབས་རྗེས་གློ་བུར་གཉེན་སྟོན་སྔ་སྣུར་བྱ་དགོས་ཟེར།” སྲུ་མོས་འབྲུག་
མཚོའི་ཁ་ནས་ཇི་ལྟར་གོ་བ་དེ་བཞིན་བཤད། །
“ འོ་ན་འབྲུག་མཚོ་རང་ཡང་འགྲོ་རྒྱུར་འཐད་པ་ཡིན་ནམ།”
ཀུན་དགས་ཨམ་ག ཙིགས་བསྡམས་ནས་དེ་ལྟར་དྲིས།
“ སྔོན་ལ་མ་འཐད་ཀྱང་། རྗེས་སུ་འགྲོ་རྒྱུར་འཐད་སོང་བ་འདྲ།” ཕུ་བོས་
ཚོད་དཔག་འདྲེས་མའི་ངང་དེ་ལྟར་ཟེར།
སྲུ་མོས་མིག་ཆུ་ཕྱིས་ཙམ་བྱས་རྗེས། རུམ་ནས་གཡང་ཊིའི་སྐྲ་རྒྱན་དམར་
པོ་ཆག་གྲུམ་ཤོར་པ་དེ་བླངས་ཡོང་སྟེ་ འདི་ནི་འབྲུག་མཚོ་གནས་ལ་འགྲོ་ཁར་་་་
ཁྱོད་ལ་ཕྱིར་བྱིན་ཟེར་ནས་ངའི་ལག་ཏུ་བཞག་བྱུང༌། མོའི་སེམས་ལ་ཅི་ཞིག་
272



པ
།
ཁ་སང་གི་རྨི་ལམ།
དྲན་བཞིན་པ་ངོ་མ་རྟོགས་དཀའ། གཉེན་སྟོན་སྔ་སྣུར་བྱས་རྗེས་མོ་ཉིན་རྒྱུན་
འདིར་ཡོང་ནས་ངུ་བཞིན་སེམས་ཀྱི་སྡུག་བསྔལ་མང་བོ་ང་ལ་བཤད་མྱོང་།
ཡིན་ནའང་ཉིན་འགའ་ལས་མ་འགོར་པར་མོ་དབང་ཕྱུག་ཚེ་རིང་ཚང་ལ་འགྲོ་་་
རྒྱུར་འཐད་པ་བྱུང་ནས་མིག་ཆུ་འདོན་པའང་མ་མཐོང”ཟེར་བཞིན་ཡིད་ཆད་་་་
པའི་ཉམས་དང་བཅས་དབུགས་རིང་ཞིག་ཕྱུང་།
“མོ་དུས་ནམ་ཞིག་ལ་ད་གཟོད་དབང་ཕྱུག་ཚེ་རིང་ཚང་ལ་འགྲོ་རྒྱུར་་་་་་
འཐད་པ་བྱུང་བ་རེད།”
ཀུན་དགས་སྐད་གདངས་འདར་བཞིན་དེ་ལྟར་དྲིས།
“དབང་ཕྱུག་ཚེ་རིང་བླ་བྲང་ནས་ཕྱིར་ལོག་རྗེས་ཀྱི་ཉིན་གསུམ་པར། ཨ་
ཁུ་ཚེ་རྡོར་གྱིས་འབྲུག་མཚོ་གློ་བུར་གཉེན་དོན་འདིར་འཐད་པ་བྱུང་ཚུལ་་་་་་་
བསྒྲགས་བྱུང་། དེ་ནི་ཟླ་གཅིག་སྔོན་གྱི་དོན་རེད། སྲུ་མོས་ཕྱིར་འདང་རྒྱག་
བཞིན་དེ་ལྟར་ཟེར།
ལྷ་ས་ནས་ལམ་ལ་ཆས་པ་ནས། ཀུན་དགས་མཆོག་སྒྲོན་གྱིས་ཁ་པར་
བརྒྱབ་པ་དེར་སེམས་ཁྲལ་བྱེད་བཞིན་ཡོད་མོད། ད་ལྟ་བལྟས་ན་མོ་སྔར་ནས་
འཐད་ཡོད་པ་འདྲ། དེ་མིན་ན་ཁ་པར་བརྒྱབ་ནས་ཉིན་བརྒྱད་མ་གཏོགས་
འགོར་མེད། ཁོས་དེ་ལྟར་སེམས་ལ་དྲན་པ་ན། སེམས་ཁོང་ཧྲིལ་པོ་འཁྱག་སིབ་
སིབ་ཏུ་གྱུར་པའི་དུས་མཚུངས་སུ། མིག་མདུན་གྱི་ཡོད་ཚད་ལ་ཁ་དོག་མེད་
པར་གྱུར། །
“འབྲུག་མཚོ་ཡ་འབྲུག་མཚོ། ངས་ལོ་གཉིས་ལ་དཀའ་སྤྱད་སྡུག་རུས་ཀྱིས་
འབད་བརྩོན་བྱས་པ་མཐའ་དག་འུ་གཉིས་ཀྱི་མ་འོངས་པའི་ཆེད་དུ་ཡིན། ད་
ས
}
273



ཁ་སང་གི་རྨི་ལམ། --
ལྟ་ཁྱོད་ཀྱི་བློ་གཞི་ནས་འགྱུར་སོང་བས། ངས་ད་ལྟའི་བར་བསྒྲུབས་པའི་བྱ་བ་
ཀུན་ལ་སྙིང་བོ་ཅི་ཞིག་ཡོད།” ཀུན་དགས་སེམས་ནས་དེ་ལྟར་ཁེར་ལབ་བྱེད་
བཞིན་འཇིག་རྟེན་འདིར་དངོས་གནས་སྙིང་བོ་མི་འདུག་སྙམ་བྱུང༌། སྔོན་ཆད་
རང་ལ་རྒྱུ་དང་འབྱོར་བ་མེད་པས་སློབ་ཆེན་འགྲིམ་མ་ཐུབ་པའི་ཁར་གཞན་་་་་་
གྱིས་དམའ་འབེབས་ཚོད་མེད་མྱོང་དགོས་བྱུང་ལ། ད་ལྟ་སྒོར་ཁྲི་བཅུ་ལྷག་
བཙལ་ནས་ཕྱིར་བསླེབས་དུས། རང་གི་སྙིང་དང་འདྲ་བའི་མཛའ་ན་མོ་གཞན་
གྱི་ཆུང་མར་གྱུར་ཟིན། འཇིག་རྟེན་ཡ་འཇིག་རྟེན། ཁྱོད་ནི་མ་གཞི་ནས་ཐོབ་
ཤོར་གཉིས་ཀྱིས་གྲུབ་པའི་རྩེད་ར་ཞིག་རེད་ཨང་། ཀུན་དགས་དེ་ལྟར་གདུང་
འབོད་བྱེད་བཞིན་ཉིན་གཉིས་རིང་ཐབ་ཚང་དུ་འདུག་ཚུགས་བྱས་ཏེ་སྒོར་མ་་་
སོང་། ཕུ་བོས་ཀུན་དགའི་རྣམ་འགྱུར་དེ་མཐོང་བས་སེམས་ཀྱིས་མ་བཟོད་པར་
ཕོ་གསར་འགའ་ཁྱིམ་དུ་བོས་ཡོང་སྟེ་ཀུན་དགར་ཆང་འཐུང་རོགས་བྱེད་དུ་་་་་་
བཅུག ཀུན་དགས་རང་སྡེའི་གསར་བུ་མང་བོ་རང་ལ་འཚམས་འདྲིར་ཡོང་བ་
མཐོང་བས། སེམས་སྡུག་ཀྱང་སྣང་དོགས་ཅི་ཡང་མེད་པའི་ཉམས་བསྟན་ནས་
ཁོ་ཚོ་དང་མཉམ་དུ་ཆང་འཐུངས། །
“ ཤོག་ཤོག ཚང་མས་འཛེམ་བག་མེད་པར་ཆང་ཐུངས།”
ཀུན་དགའ་ཅུང་བཟི་འདུག་པས་ཕོ་གསར་ཚོའི་དཀྱིལ་དུ་དེ་ལྟར་སྐད་་་་་
བརྒྱབ། །
“རང་སྡེའི་ནང་ན་ཀུན་དགའ་ལྟ་བུའི་གསར་བུ་ངར་བ་ཞིག་མེད།”
“དེ་རེད། དེ་རེད། བུ་ཟེར་བ་རེད།”
ཕོ་གསར་ཚོས་ཀུན་དགར་ངོ་བསྟོད་སྣ་ཚོགས་བྱེད་ཀྱིན་འདུག དེ་ལྟར་
274



- ཁ་སང་གི་རྨི་ལམ།
ཉིན་གཉིས་ལས་མ་འགོར་པར“ཀུན་དགས་ཐེངས་དེར་སྒོར་ཁྲི་བཅུ་ལྷག་ཁྱེར་་་
ནས་ཡོང་འདུག” ཅེས་པའི་གསར་འགྱུར་ཞིག་ལྕང་གླིང་སྡེ་བ་ཡོངས་ལ་ཁྱབ་སྟེ་་
སྐྱེས་ཕོ་མོ་རྒན་གཞོན་ཀུན་གྱི་གླེང་གཞིར་གྱུར། ཕོ་གསར་གཞན་དག་གིས་ཀྱང་
ཉིན་དེ་དག་ཏུ་ཀུན་དགས་ཆང་གང་འདོད་དུ་ཉོ་བ་གོ་ནས་འཚམས་འདྲི་བྱེད་་
དུ་ཡོང་བས། ཀུན་དགའ་ཚང་གི་ཁང་བ་ཆུང་ཆུང་དེ་ནི་འགད་ལ་ཁད་ཙམ་
བྱས་སོང་། དེ་ལྟར་ཀུན་དགས་བསྟུད་མར་ཉིན་ལྔ་ལ་ཆང་ཁོ་ན་འཐུངས་ནས་
བསྡད་ཅིང་། ཆང་གིས་བཟི་ཐེངས་རེར། འབྲུག་མཚོ་བཙལ་དུ་འགྲོ་འདོད་ཀྱི་
འདུན་པ་འགོག་ཐབས་མེད་པ་ཞིག་སྐྱེས་ཀྱང་། ད་ལྟ་མོ་གཞན་གྱི་ཆུང་མར་
གྱུར་ཟིན་ལ། གོ་ཐོས་སུ་གསར་དུ་བསྒྲིགས་མ་ཐག་པའི་བཟའ་ཟླ་དེ་གཉིས་ཀ་
ཤིན་ཏུ་འགྲིག་ཟེར་བས། རང་ཉིད་ནི་ད་ལྟ་ཕུང་གསུམ་པ་ཞིག་ཏུ་གྱུར་འདུག་
སྙམ་ནས་འབྲུག་མཚོ་བཙལ་དུ་འགྲོ་མ་ཕོད། །
འབྲུག་མཚོས་ཉིན་འདི་གར་ཀུན་དགའ་ཡུལ་ལ་བསླེབས་པ་ཐོས་པས།
སེམས་སུ་སྡུག་བསྔལ་དང་ཞེ་སྡང་འགོག་ཐབས་མེད་པ་ཞིག་སྐྱེས་བྱུང་ལ། ལྷག་
པར“ ཅིའི་ཕྱིར་མོར་འདི་ལྟར་ཁྲེལ་མེད་བྱེད་དགོས”ཞེས་ཀུན་དགར་རྒྱུ་མཚན་
གསལ་བོ་ཞིག་འདྲི་འདོད་སྐྱེས་ཀྱང༌། ཞིབ་འདང་བརྒྱབ་ན། ཀུན་དགས་རང་
ལ་ཁྲེལ་མེད་བྱས་པ་ནི་དོན་དངོས་ཡིན་པས་རྒྱུ་མཚན་འདྲི་དོན་ཅི་ཡང་མེད་ལ།
གཞན་དུ་རང་ཉིད་སྔར་ནས་དབང་ཕྱུག་ཚེ་རིང་གི་ཆུང་མར་གྱུར་ཟིན་པས།
སྔོན་ཆད་ལྟར་གང་འདོད་བྱེད་ག་ལ་རུང་སྙམ་སྟེ། ཁྱོ་བོའི་མདུན་དུ་ཅི་མི་སྙམ་
པའི་ཉམས་བསྟན་ནས་བསྡད། ཡིན་ནའང་མཚན་མོ་མལ་དུ་ཉལ་པ་ན། མོའི་
སེམས་སུ་རང་དབང་མེད་པར་ཀུན་དགའ་དང་རང་གཉིས་བར་གྱི་བརྩེ་དུངས་
275



，
ཁ་སང་གི་རྨི་ལམ། -
རྣལ་མ་དག་དྲན་འོང་ལ། ལྷག་པར་མོ་མི་འདོད་བཞིན་དུ་དབང་ཕྱུག་ཚེ་རིང་
གི་ཆུང་མར་ཇི་ལྟར་གྱུར་པའི་ཚུལ་རྣམས་ཡིད་ལ་ཤར་ཡོང་། །
ཟླ་གཉིས་ཀྱི་ཡར་སྔོན་དུ། དབང་ཕྱུག་ཚེ་རིང་བླ་བྲང་ནས་ཕྱིར་བསླེབས་
པ་དང་། ཨ་ཁུ་ཚེ་རྡོར་མངགས་ནས་ཁོ་གཉིས་ཀྱི་གཉེན་དོན་སྔ་སྣུར་བྱ་དགོས་
ཟེར། ཨ་ཁུ་མགོན་པོས་ཀྱང“མཚན་རིང་ན་རྨི་ལམ་མང་ ཟེར་ནས་ཁོ་ཚང་གི་
རེ་བ་ཁས་ལེན་བྱས། དེར་འབྲུག་མཚོས་ཨ་ཕར་ངོ་རྒོལ་དྲག་པོ་བྱས་ཤིང་།
ཐེངས་དེར་ཨ་ཁུ་མགོན་པོས་གཅར་རྡུང་དང་འཇིགས་སྐུལ་སྣ་ཚོགས་བྱས་ཀྱང་
མོའི་བློ་ཁ་བསྒྱུར་མ་ཐུབ་པས། རྒད་པོ་ཨུ་ཚུགས་ཅན་དེ་ཡང་བྱ་ཐབས་ཟད་
པར་གྱུར། ཡིན་ནའང་ཁོའི་བློ་ཡུལ་ལས་འགོངས་པ་ནི། ཕྱི་ཉིན་ནམ་ལངས་
དུས་བུ་མོའི་རྣམ་འགྱུར་གློ་བུར་འགྱུར་ནས“ཨ་ཕ། ངས་ཁྱོད་ཀྱི་ཁ་ལེན་” ཟེར།
ཨ་ཁུ་མགོན་པོར་མཚོན་ན། བུ་མོའི་སྐད་ཆ་དེ་ནི་རྨ་བྱས་འབྲུག་སྒྲ་ཐོས་
པའི་ཟླ་ལ་སོང་བས། གང་མྱུར་གྱིས་གཉེན་ཚང་ལ་བརྡ་བརྒྱབ། །
མ་གཞིར་དགོང་མོ་དེར་འབྲུག་མཚོ་དང་ཨ་ཕ་མགོན་པོ་གཉིས་ཀྱིས་་་་་་་
གཉེན་དོན་སྐོར་ལ་ཡང་བསྐྱར་ཁ་རྩོད་བརྒྱབ་རྗེས། འབྲུག་མཚོ་ངུ་བཞིན་རང་
གི་ཁང་བར་ཉལ་དུ་སོང་། སྐབས་དེར་དབང་ཕྱུག་ཚེ་རིང་མོའི་གམ་དུ་ཡོང་
ནས་སེམས་གསོ་བྱས།
“ངས་ཁྱོད་མཐོང་ན་མི་འདོད། ཁྱོད་ཀྱིས་ཀུན་དགའ་དང་ངེད་གཉིས་ལ་
གཏོར་བརླག་བྱེད་དོན་ཅི་ཡོད།” འབྲུག་མཚོས་དེ་ལྟར་ཟེར།
“འབྲུག་མཚོ། ཀུན་དགའ་ནི་མི་བློ་གཏད་མེད་པ་ཞིག་རེད།” དབང་
ཕྱུག་ཚེ་རིང་གིས་ངག་འཇམ་པོས་དེ་ལྟར་བཤད་བྱུང༌།
276



ཁ་སང་གི་རྨི་ལམ།
“ཁོ་ནི་ངའི་སེམས་ཁོང་གི་སྟག་ཤར་ཡིན། ཁྱོད་ཀྱིས་སྙད་ཇི་ལྟར་བཏགས་
ཀྱང་ཕན་པ་མེད།” འབྲུག་མཚོས་བློ་ཐག་རྦད་ཆོད་ཀྱིས་དེ་ལྟར་སྨྲས།
“ འབྲུག་མཚོ། ཁྱོད་ཀྱིས་འདིར་ལྟོས་དང་།” དབང་ཕྱུག་ཚེ་རིང་གིས་
སྐྱབས་འགྲོའི་ལག་གི་ཀུན་དགའ་དང་གཡང་མོ་གཉིས་མཉམ་དུ་བླངས་པའི་་་་
འདྲ་པར་དེ་མོར་བསྟན། ཨ་ཙི། རང་ཉིད་ཀྱི་མིག་དབང་འཁྲུལ་བ་མིན་ནམ།
སྙིང་གི་མཛའ་བོ་ཀུན་དགས་འདི་ལྟར་ཁྲེལ་མེད་ཀྱི་ལས་ག་ལ་བྱེད། ཡིན་
ནའང་འདྲ་པར་སྟེང་གི་ཡོད་ཚད་དོན་དངོས་ཏེ། མོས་འདྲ་པར་ལ་བལྟས་ནས་
ཡུད་ཙམ་རིང་སྨྲ་བ་མེད་པར་བསྡད་ཅིང་། དེ་ནས་མིག་ཆུའི་དོག་པ་རྣམས་
དལ་བ་དལ་བུར་མཁུར་མགོ་བརྒྱུད་ནས་མར་འདྲིལ། སྐབས་དེར་མོར་རང་གི་
ལུས་སེམས་གཉིས་ཀ་འཇིག་ནས་འགྲོ་བཞིན་པ་འདྲ་བའི་སྣང་བ་སྐྱེས་ལ། ཀླད་
པའི་ནང་སྟོང་ཧང་ངེར་སོང་ནས་ཅི་ཡང་དྲན་རྒྱུ་མེད་པར་གྱུར། །
“འབྲུག་མཚོ། གལ་ཏེ་ཁྱོད་ངོ་མ་བདག་གི་ཆུང་མ་བྱེད་རྒྱུར་མི་འཐད་ན།
ངས་ཁྱོད་སྡུག་ལ་མི་སྦྱོར། ཡིན་ནའང་ཁྱོད་ནི་ངའི་སྙིང་ཁོང་གི་མེ་ཏོག་ཡིན་
པས། ངས་ཁྱོད་ལུག་ལྤགས་གྱོན་པའི་སྤྱང་ཀི་ཞིག་གི་ཁ་ནང་ལ་འཆོར་དུ་
འཇུག་མི་འདོད།”
དབང་ཕྱུག་ཚེ་རིང་གིས་འབྲུག་མཚོའི་སེམས་ཕམ་བཞིན་པ་ཤེས་ནས་་་་་་
སྐབས་བསྟུན་གྱིས་དེ་ལྟར་བཤད། །
“ ངས་ཁྱོད་ལ་ཞུ་བ་བྱེད། ད་ཁྱོད་ཀྱིས་བཤད་མཚམས་འཇོག་རོགས།”
འབྲུག་མཚོའི་གདོང་ཡོངས་མཆི་མས་བརླན་པར་གྱུར། །
“ཡ་ཡ། ད་ཁྱོད་མ་ངུ་དང་། ངས་ཀུན་དགའི་སྐོར་མི་བཤད།།” དབང་
277



ཁ་སང་གི་རྨི་ལམ།
ཕྱུག་ཚེ་རིང་གིས་མོའི་མིག་ཆུ་ཕྱིས་འཕྲལ་དེ་ལྟར་སྨྲས། འབྲུག་མཚོའི་མིག་ཆུ་
བཞུར་མཚམས་མི་འཆད་པ་མཐོང་བས། དབང་ཕྱུག་ཚེ་རིང་གི་མིག་ལའང་
མཆི་མ་འཁྲིགས་ཤིང་སྐད་གདངས་འདར་བཞིན“ འབྲུག་མཚོ། ད་ཁྱོད་མ་ངུ་།
ངས་ཁྱོད་ཀྱི་ཉམ་ཐག་པའི་རྣམ་པ་འདི་མཐོང་ཚེ་སེམས་ནས་མི་བཟོད” ཟེར།
འབྲུག་མཚོས་ཁོའི་རྣམ་འགྱུར་དེ་མཐོང་བས་སེམས་འགུལ་ཐེབས་ནས་དབང་
ཕྱུག་ཚེ་རིང་། ཁྱོད་ཀྱིས་ངའི་དོན་དུ་འདི་འདྲའི་དཀའ་ལས་མྱོང་དོན་ཅི་ཡོད་”
ཅེས་ངག་འཇམ་པོས་བཤད་པ་ན། དབང་ཕྱུག་ཚེ་རིང་གིས་གདོང་ལ་སྔར་ལས་
ཀྱང་གཟབ་ནན་གྱི་རྣམ་འགྱུར་ཞིག་ཤར་ནས“ དེ་ནི་ང་ཁྱོད་ལ་དགའ་བའི་རྐྱེན་
གྱིས་ཡིན། ཁྱོད་ཀྱི་ཆེད་དུ་ང་འཆི་དགོས་ཀྱང་འགྱོད་པ་མེད་” ཟེར།
ཕྱི་ཉིན། དབང་ཕྱུག་ཚེ་རིང་གིས་འབྲུག་མཚོ་གཉེན་དོན་དེར་འཐད་པ་
བྱུང་བ་ཤེས་རྗེས། རང་ཉིད་ནི་འཁྲབ་སྟོན་སྒྱུ་རྩལ་ལ་མཁས་པའི་ཟློས་གར་
མཁན་པོ་ཞིག་རེད་སྙམ་ནས་ཁོང་དགོད་ཤོར། འབྲུག་མཚོས་དབང་ཕྱུག་ཚེ་
རིང་དང་གཉེན་སྒྲིག་བྱ་བར་ཁས་བླངས་ཟིན་ནའང་། སེམས་སུ་ད་དུང་ཀུན་
དགའ་མ་གཏོགས་དྲན་རྒྱུ་ཅང་མི་འདུག ཡིན་ནའང་ད་ལྟ་ཀུན་དགས་གྲོང་
ཁྱེར་དུ་རང་ཉིད་བརྗེད་ནས་བུ་མོ་གཞན་ཞིག་ལ་དགའ་བཞིན་ཡོད་པ་དྲན་་་་་་
པས། ཁོའི་སྟེང་ལ་ཞེ་སྡང་འགོག་ཐབས་མེད་པ་ཞིག་སྐྱེས། དེར་མ་ཟད་ཉིན་དེ་
དག་ཏུ་དབང་ཕྱུག་ཚེ་རིང་གིས་མོའི་རྣམ་འགྱུར་དང་བསྟུན་ནས། འདྲ་པར་དེ་
སྐྱབས་འགྲོའི་ལག་ནས་ཐོབ་ཚུལ་བཤད་པར་མ་ཟད། སྐྱབས་འགྲོས་བཤད་པ་
ལྟར་ན་ཀུན་དགའ་དང་བུ་མོ་དེ་གཉིས་མི་འགྱང་བར་གཉེན་སྒྲིག་བྱ་རྩིས་་་་་་་
འདུག་ཅེས་ཀྱང་རྫུན་བཟོ་བྱས། སྤྱིར་ཡིན་ན་མོ་ནི་ཀུན་དགར་ཡིད་ཆེས་ཡོད་
278



ཁ་སང་གི་རྨི་ལམ།
པས། གཞན་གྱིས་སྐད་ཆ་དེའི་རིགས་བཤད་ཀྱང་ཉན་མི་སྲིད་མོད། འདྲ་པར་
དེ་མཐོང་བ་ནས་བཟུང༌། ཀུན་དགའི་སྣང་བརྙན་དེ་རང་ཉིད་དང་བར་ཐག་
ཇེ་རིང་དུ་གྱུར་ཅིང་ཁོ་ལ་ཡིད་ཆེས་བྱེད་དཀའ་བར་གྱུར་སོང་།
མོ་དངོས་སུ་གནས་ལ་བསྐྱལ་བའི་ཉིན་མོ་ནི་དབྱར་ཟླ་བདུན་པའི་ཚེས་་་་་
བཅོ་ལྔའི་ཉིན་ཡིན། ཚེས་བཅུ་གསུམ་ཉིན་ཨ་ཕ་མགོན་པོ་དང་ཨ་མ་ལྷ་མོས་མོ་
ཁྲིད་ནས་རྫོང་མཁར་དུ་གསེར་དངུལ་གྱི་མཛུབ་དཀྲིས་དང་རྣ་ལུང་སོགས་་་་་
བརྡུང་བར་ཕྱིན།
ཉིན་དེར་མོ་རྫོང་ཐོག་ནས་ཀུན་དགའི་ཚོང་གྲོགས་རྟ་མགྲིན་དང་གློ་བུར་
ཕྲད། དེ་དུས་རྟ་མགྲིན་གྱི་ཨ་ཕ་འདས་ནས་ཉིན་གཉིས་མ་གཏོགས་འགོར་མེད་
པས། ཁོས་ཚབ་ཚུབ་ངང་ཀུན་དགའི་ཁ་པར་ཨང་གྲངས་འབྲུག་མཚོར་བཤད་
རྗེས། རླངས་འཁོར་དུ་བསྡད་ནས་སྐུ་འབུམ་ལ་ཤི་བོའི་བསྔོ་རྟེན་དབུལ་བར་
ཆས་སོང་། དེ་བས་འབྲུག་མཚོར་ཀུན་དགའི་དོན་གསལ་བོ་ཞིག་འདྲི་རྩད་བྱེད་
པའི་གོ་སྐབས་མ་བྱུང་། མོས་ཐོག་མར་ད་ནི་ཀུན་དགར་ཁ་པར་རྒྱག་པའི་
དགོས་པ་མི་འདུག་སྙམ་ནའང་། སུ་ཞིག་གིས་བསྐུལ་པ་བཞིན་རང་དབང་མེད་
པར་ཡང་དང་ཡང་དུ་རྫོང་གློག་འཕྲིན་ཅུས་ཀྱི་སྒོ་ཁར་འགྲོ་དགོས་བྱུང་།
མཇུག་མཐར་ཕྱི་དྲོ་ཡུལ་དུ་ལོག་རན་ལ་བསླེབས་པ་ན། མོ་སྤོབས་པ་ཆེར་
བསྐྱེད་ངང་གློག་འཕྲིན་ཅུས་ཀྱི་སྤྱི་སྤྱོད་ཁ་པར་ཁང་ཞིག་ཏུ་སོང་། ཏག་ཏག་ལ་
ཉིན་དེར་ཀུན་དགའི་ཁ་པར་མཆོག་སྒྲོན་གྱི་ལག་ན་ཡོད་པ་དང༌། མོས་མཆོག་
སྒྲོན་གྱི་སྐད་ཆ་སྙིང་ལ་ཟུག་པ་དེ་རྣམས་ཐོས་པས། ཀུན་དགར་བཅངས་པའི་
མཐའ་མཇུག་གི་རེ་བ་ཡོད་ཚད་སྟོང་བར་གྱུར་སོང་། ད་ནི་རང་གིས་ལོ་གཉིས་
279



ཁ་སང་གི་རྨི་ལམ།
ལ་ཉིན་མཚན་དབྱེར་མེད་དུ་རེ་སྒུག་བྱས་པའི་མཛའ་བོས་འདི་ལྟར་ཁྲེལ་མེད་་
བྱས་སོང་བས། ཨ་ཕའི་བཀའ་བཞིན་དབང་ཕྱུག་ཚེ་རིང་གི་ཆུང་མ་བྱེད་པ་
ལས་ཐབས་ཅི་ཡོད་སྙམ། སྐབས་དེར་མོའི་སེམས་སུ་སྐྱོ་སྡུག་དང་ཞེ་སྡང་འགྲན་
པ་ལྟར་སྐྱེས་པས་ན། བློ་ཐག་རྦད་ཆོད་ཀྱིས་དབང་ཕྱུག་ཚེ་རིང་གི་ཆུང་མ་བྱ་
རྒྱུའི་སེམས་ཐག་བཅད་སོང་།
མོ་དངོས་སུ་གནས་ལ་སྐྱེལ་བའི་ནངས་མོ་དེར། མགོ་སྐྲ་ཕབ་ཞོར་ལའང་
སེམས་སུ་འདས་དོན་སྣ་ཚོགས་ཤིག་དྲན་ཡོང་། སྔོན་ཆད་སྡེ་བ་གཅིག་ནས་
ནར་སོན་པའི་ན་མཉམ་གྱི་མོ་གསར་ཚོ་རེ་རེ་བཞིན་གནས་ལ་སྐྱེལ་དུས། མོས་
ནམ་ཞིག་རང་ཉིད་ཀྱང་འདི་ལྟར་ཀུན་དགའ་ཚང་ལ་འགྲོ་དགོས་སྙམ་ནས་་་་་་
སེམས་པ་དགའ་སྤྲོས་ཁེངས། ལྷག་པར་གནས་འགྲོ་མ་རྣམས་རང་ཁྱིམ་དང་ཁ་
འབྲལ་དུས་མིག་ཆུ་མང་དུ་ལྷུང་བ་མཐོང་དུས། སེམས་སུ་རྗེས་ཕྱོགས་རང་ཉིད་
ཀུན་དགའ་ཚང་ལ་འགྲོ་སྐབས་མིག་ཆུ་བཞུར་མི་སྲིད་སྙམ། རྒྱུ་མཚན་ནི་ཀུན་
དགའ་དང་རང་གཉིས་ནི་རང་དབང་རང་འཐད་ཀྱི་མཛའ་གྲོགས་ཡིན་པས་ན་
ངུ་དོན་ཅི་ཡོད་སྙམ། ཡིན་ནའང་བློ་ཡུལ་ལས་འདས་པ་ནི་དེ་རིང་རང་ཉིད་
གནས་ལ་འགྲོ་ས་ནི་ནམ་རྒྱུན་རྨི་ལམ་དུ་འཁོར་བའི་ཁྱིམ་ཚང་དེ་མ་ཡིན་ལ།
རང་ཉིད་ཀྱི་ཚེ་གཅིག་གི་རྐྱ་ཡའང་ཆུང་ནས་འདྲིས་པའི་ཀུན་དགའ་མིན། དེ་
ལྟར་འདས་དོན་མང་བོ་ཞིག་ཡིད་ལ་དྲན་པས། མོའི་མིག་ཆུ་ནི་བཀག་ཀྱང་མ་
ཁོགས་པར་ཆུ་མིག་བརྡོལ་བ་ལྟར་བཞུར། བག་མ་སྐྱེལ་བའི་ཨ་ཞང་ཚོ་ལམ་ལ་
ཆས་པ་ན། མོས་རང་དབང་མེད་པར་སྐད་ཕྱུང་ནས་ངུ་འབོད་བྱས། སྨྱན་བྱེད་
མཁན་ཨ་ཁུ་ཚེ་རྡོར་དང་ཨ་མ་ལྷ་མོ་སོགས་ཀྱིས་གཅིག་རྗེས་གཉིས་མཐུད་དུ་་་་
280



ཁ་སང་གི་རྨི་ལམ།
མོར་སེམས་གསོ་བྱས་ནས་ངུ་ཁ་བླངས་མོད། མོ་ནི་སྐབས་དེར་ཇི་ལྟར་ངུས་ན་
དེ་བཞིན་སྡུག་སྣང་ཇེ་ཆེར་གྱུར། སྐབས་དེར་འབྲུག་མཚོས་ད་གཟོད་གནས་
འགྲོ་བུ་མོ་ཚོ་རང་ཁྱིམ་དང་ཁ་འབྲལ་དུས་ངེས་པར་དུ་དགོས་པའི་གནས་་་་་་་
ལུགས་རྟོགས་སོང་ལ། ཁོ་མོ་ཚོའི་འཁྱག་སིབ་སིབ་ཀྱི་མིག་ཆུའི་ཕག་ན་གསང་
བ་ལྐོག་གྱུར་གྱི་གཏམ་རྒྱུད་མང་བོ་ཞིག་སྦས་ཡོད་པའང་གཞི་ནས་ཚོར། འབྲུག་
མཚོས་རང་གི་ཆག་གྲུམ་ཤོར་པའི་བརྩེ་དུངས་ཀྱི་ཆེད་དུ་མིག་ཆུ་སྟོར་བ་ཡིན་ལ།
གངས་ལྗོངས་ཡུལ་གྱི་ལས་ལ་བརྩོན་པའི་བདག་མོ་ཚོའི་ཉམ་ཐག་གི་ལས་སྐལ་་་
གྱི་ཆེད་དུ་མིག་ཆུ་འབྱིན་པའང་ཡིན། ། ཉིན་དེར་གནམ་ངོ་རུབ་འདུག་ཅིང་
མཁའ་དབྱིངས་ནས་ཆར་བ་ཟམ་ཟིམ་ཞིག་འབབ་བཞིན་འདུག་པས། རྒན་པ་
ཚོས“ རྟེན་འབྲེལ་ལེགས་པོ་འདུག” ཟེར། དབང་ཕྱུག་ཚེ་རིང་གིས་ལུས་སུ་ཕྲུག་
ལཱ་ཆུ་སྲམ་གྱི་མཐའ་རྒྱན་ཅན་ཞིག་དང་། རྐང་ལ་འོད་ཀྲིག་གེར་འདུག་པའི་
འཇུར་རྟ་ནག་པོ་ཞིག་གྱོན་འདུག་པས་སྔར་ལས་ཀྱང་ཕོ་གསར་གྱི་འགྱིང་་་་་་་་
ཉམས་མངོན་འདུག ཁོས་དེ་རིང་རང་ཁྱིམ་གྱི་སྒོ་ཁའི་ཕྱི་ནང་ཀུན་ཏུ་མི་
རྣམས་ཀྱིས་གླུ་ལེན་གར་རྩེད་བྱེད་པ་མཐོང་བས་གདོང་ལ་རྒྱལ་ཁའི་འཛུམ་་་་་
མདངས་ཤིག་མངོན། ཉིན་གུང་ལོན་པ་ན། གནམ་རྒན་མའང་དོན་གང་ཞིག་
ལ་སྐྱོ་ནས་སྤྱན་ཆབ་བསིལ་བ་བཞིན། ཆར་བ་ཤག་ཤག་ཏུ་བབས་ཤིང་རིམ་
བཞིན་གནམ་གཤིས་ཇེ་འཁྱག་ལ་སོང་ནས་སེར་བ་འབབ་མགོ་བརྩམས།
སྐབས་དེར་ཡང་རྣམ་རྟོག་ཆེ་བའི་རྒན་པ་ལ་ལས་ལྐོག་ནས་ལྟས་ངན་བསྟན་པ་
རེད”ཟེར། གང་ལྟར་དེ་ལྟ་བུའི་ཉིན་མོ་ཞིག་ལ་འབྲུག་མཚོ་གནས་ལ་སོང་བ་
དང་། དེ་རིང་བར་ཉིན་ཉི་ཤུ་ལྷག་འགོར་ཟིན། ཉིན་དེ་དག་གི་རིང་ལ།
281



A
ཁ་སང་གི་རྨི་ལམ། -
དབང་ཕྱུག་ཚེ་རིང་གིས་འབྲུག་མཚོར་ཤིན་ཏུ་གཅེས་ནའང་། མོའི་ཀླད་པའི་
ནང་ད་དུང་ཀུན་དགའི་གཟུགས་བརྙན་དེ་ཡོངས་སུ་ཡལ་མི་འདུག་པས། མིག་
སྔར་དགའ་དགའ་སྤྲོ་སྤྲོའི་ངང་དབང་ཕྱུག་ཚེ་རིང་ཡོངས་སུ་དང་ལེན་བྱེད་་་་་་
ཐུབ་པ་ཞིག་མ་རེད།
“ངོ་ཚ་མེད་པའི་ཁྱི་མོ་ཁྱོད། མདང་དགོང་ཞག་གང་བོར་ཁྱོད་ཀྱིས་རྨི་
ལམ་ནང་ཀུན་དགའི་མིང་ནས་འབོད་བཞིན་འདུག དབང་ཕྱུག་ཚེ་རིང་གིས་
ནམ་གསལ་མ་ཐག་གློ་བུར་མོར་དེ་ལྟར་སྡིགས་མོ་སྙིང་ལ་གཟན་པ་བྱས། །
“དབང་ཕྱུག་ཚེ་རིང་། ཁྱོད་ཁོང་ཁྲོ་མ་ལང་། ངས་ཡུན་གྱིས་ཁོ་བརྗེད་དུ་
འཇུག་ཐུབ་ངེས།”
འབྲུག་མཚོས་རང་གི་ཁྱོ་བོའི་མདུན་དུ་ངོ་གནོང་བཞིན་ལན་དེ་ལྟར་སྨྲས།
“ ངས་བལྟས་ན་ཁྱོད་ཀྱིས་ཚེ་གང་བོར་ཁོ་བརྗེད་ཐུབ་རྒྱུ་མ་རེད། དངོས་
གནས་དེ་འདྲ་ཡིན་ཚེ་ཁྱོད་ཁོ་བཙལ་དུ་སོང་ཆོག་” དབང་ཕྱུག་ཚེ་རིང་གིས་
ཟུར་ཟ་འདྲེས་མའི་ཚུལ་གྱིས་དེ་ལྟར་བཤད།
“ ཁྱོད་ཀྱིས་སྐད་ཆ་དེ་ལྟར་བཤད་དོན་ཅི་ཡོད།” མོས་ཉམ་ཐག་པའི་མིག་
གིས་ཁྱོ་བོར་ལྟ་བཞིན་དེ་ལྟར་བཤད།
“ ཁྱོད་རང་གི་སེམས་སུ་གསལ་ངེས། གལ་ཏེ་ཁྱོད་ཁྱིམ་འདིར་འདུག་་་་་་
འདོད་མེད་ཚེ་ད་སོང་ཆོག”་ དབང་ཕྱུག་ཚེ་རིང་གི་རྣམ་འགྱུར་རྩ་བ་ནས་་་་་
འགྱུར་འདུག
“ ...... »
འབྲུག་མཚོས་སྔོན་ཆད་རང་ལ་ཞུ་བ་བྱས་མྱོང་བའི་གསར་བུ་དེའི་གདོང་་
མདོག་ལ་ལྟ་བཞིན་རང་གི་རྣ་བར་ཡིད་མི་ཆེས་པར་གྱུར། །
282



ཁ་སང་གི་རྨི་ལམ།
“ ཁྱོད་ད་མར་སོང་། སྔོན་ཆད་ངས་ཁྱོད་ལ་ཞུ་བ་བྱེད་དུས། ཁྱོད་ཀྱིས་
ཀུན་དགའ་མ་གཏོགས་བསམ་རྒྱུ་གཞན་མེད་ཟེར། ད་ལྟ་ཀུན་དགས་ལྷམ་ཆད་
བཞིན་ཕར་གཡུགས་དུས་ད་དུང་ཁོ་བརྗེད་མི་ཐུབ་བམ། དབང་ཕྱུག་ཚེ་རིང་
དེ་རིང་གློ་བུར་མི་གཞན་ཞིག་ཏུ་གྱུར་པ་ལྟར་འབྲུག་མཚོའི་སྟེང་ལ་ཞེ་སྡང་སྐྱེས།
འབྲུག་མཚོ་ནི་དབྱར་ཁའི་གནམ་ངོ་བཞིན་འགྱུར་སླ་བའི་དབང་ཕྱུག་ཚེ་རིང་་་་་
གི་གཤིས་ཀ་དེར་ཡི་མུག་བཞིན་ཉིན་དེའི་ཕྱི་དྲོ་ཕ་ཁྱིམ་དུ་ལོག
ཨ་ཕ་མགོན་པོ་དང་ཨ་མ་ལྷ་མོ་གཉིས་ཀྱིས་ བཟའ་ཚང་བར་ལ་ཚིག་རྩོད་་་
ཙམ་བྱུང་ན་ཅི་སྐྱོན”ཞེས་སློབ་གསོ་ཡང་ཡང་བཏང་ཞིང་། འབྲུག་མཚོས་ཀྱང་
ད་ལྟ་རང་ཉིད་ལས་ཀྱི་བཀོད་པས་ཁོ་ཚང་གི་མནའ་མར་གྱུར་ཟིན་པས། མིག་
ཆུ་འདོན་བཞིན་ཁོ་དང་མཉམ་དུ་འཚོ་བ་རོལ་དགོས་རྒྱུ་རེད་སྙམ། བློ་ཡུལ་
ལས་འདས་པ་ཞིག་ལ། འབྲུག་མཚོ་ཡུལ་ལ་ཡོང་ནས་ཉིན་ལྔ་འགོར་ནའང་།
དབང་ཕྱུག་ཚེ་རིང་ཨ་ཁུ་མགོན་པོ་ཚང་ལ་འབྲུག་མཚོ་ཕྱིར་འབོད་དུ་མ་ཡོང་ལ།
དེ་ལས་ལྡོག་སྟེ་ཉིན་འདི་གར་རང་ལ་ཕྱི་རུ་དོན་དག་ཅིག་ཡོད་ཅེས་རྫོང་མཁར་
དུ་བུད་སོང་ཟེར། །
ཀུན་དགའ་ཕ་ཡུལ་ལ་བསླེབས་ནས་ཉིན་མང་བོ་ཞིག་འགོར་ཟིན་པས།
ཁོའི་སེམས་ཀྱི་སྡུག་བསྔལ་ཡང་ཅུང་ཇེ་ཡང་དུ་གྱུར། ཁ་དཔེ་ལའང“བུ་མོའི་
སེམས་དང་དབྱར་ཁའི་གནམ་ངོ་” ཟེར་བ་མིན་ནམ། དེ་འདྲའི་བློ་འགྱུར་སླ་
བའི་བུ་མོ་བློ་གཏད་མེད་པ་ཞིག་གི་ཆེད་དུ་རང་ཉིད་སེམས་སྡུག་གི་རྒྱ་མཚོར་་་
ལྷུང་དུ་འཇུག་དོན་ཅི་ཡོད། རྒྱུ་དང་འབྱོར་བ་ཡོད་ན་ཆུང་མ་བྱེད་མཁན་ནི་
འཚང་ཁ་རྒྱག་པར་བྱེད་ངེས། ཅིའི་ཕྱིར་བརྩེ་དུངས་མི་ཤེས་པའི་བུ་མོ་ཞིག་གི་
283



.
:.
:
,
་
: ༠ ༠ ༠
-
ཁ་སང་གི་རྨི་ལམ།
ཆེད་དུ་རང་ཉིད་སྡུག་ལ་སྦྱོར་དགོས་སམ། ཀུན་དགས་སེམས་ནས་དེ་ལྟར་
བསམས་པ་ན། ལུས་སེམས་གཉིས་ལ་ཡང་བསྐྱར་སྟོབས་ཤུགས་ཤིག་རྒྱས་བྱུང་།
ལྷག་པར་སྡེ་དཔོན་ཟུར་པ་ཨ་ཁུ་ཚེ་དབང་རྒྱལ་ཡོང་ནས། སྐྱེས་ཕོ་རབ་ཅིག་
ཡིན་ཚེ་བློ་ཁོག་ཡངས་དགོས། ངེས་པར་ས་གང་ནས་འགྱེལ་ཚེ་དེ་རུ་ཡར་ལང་
དགོས་ཚུལ་གྱི་གནས་ལུགས་མང་བོ་བཤད་བྱུང་། ཨ་ཁུ་ཚེ་དབང་རྒྱལ་ནི་སྡེ་
བའི་ནང་གི་རྒན་རབས་ཤེས་རྒྱ་ཅན་ཞིག་ཡིན་ལ། ཁྱད་པར་ཁོས་ཀུན་དགར་
དུས་རྒྱུན་མཐོང་ཆེན་བྱེད་བཞིན་ཡོད་པས། ད་ཐེངས་ཡང་ཆེད་དུ་ཁོར་སེམས་
གསོ་བྱ་རུ་བསླེབས་པ་ཡིན། ། ཀུན་དགས་རྒན་པོའི་སློབ་གསོར་ཉན་རྗེས་ད་
གཟོད་རང་ཉིད་ཡུལ་ལ་ཡོང་ནས་བྱ་བ་གཞན་གཅིག་ཀྱང་བསྒྲུབས་མེད་པ་་་་་་
དྲན་བྱུང་།
“ ཕུ་བོ། ངེད་གཉིས་སང་ཉིན་འབྲོག་ཕྱོགས་སུ་ལུག་ཉོ་རུ་འགྲོ།”
ཀུན་དགས་འཆར་འགོད་གསར་བ་ཞིག་འཐེན་བྱུང་། འདི་ནི་ཁོར་མཚོན་
ན་གཅིག་ནས་མུ་མཐུད་དུ་ཁྱིམ་ཚང་འདིའི་ཆེད་ལ་འབད་བརྩོན་བྱས་ནས།
དབང་ཕྱུག་ཚེ་རིང་ཚང་གི་རྗེས་ཆོད་དུ་འཇུག་དགོས་སྙམ་པ་ཡིན་ལ། དེ་ལས་
ཀྱང་གཙོ་བོ་ནི་ལས་ཀ་གང་རུང་ཞིག་གི་ནང་མགོ་འཁོར་ཚེ། ཁོས་ད་གཟོད་
ཡིད་སྐྱོ་བའི་དོན་དག་རྣམས་བརྗེད་དུ་འཇུག་ཐུབ་སྙམ་པའོ། །དེ་ལྟར་ཕུ་བོ་
སྐལ་བཟང་ཚེ་རིང་དང་སྲུ་མོ་ཡུམ་མཚོ་གཉིས་ཀས་ཀུན་དགའི་ཐབས་བཀོད་་་་
དེ་ཤིན་ཏུ་བཟང་ཟེར་བས་བཟའ་མི་གསུམ་པོ་གྲོས་མཐུན་བྱུང་། །
ཕྱི་ཉིན་ནམ་གསལ་མ་ཐག ཀུན་དགའ་སྤུན་གཉིས་ཀས་སྒོར་ཁྲི་གསུམ་
བཟུང་ནས་ལུག་ཉོ་རུ་སོང་། ཁོ་གཉིས་ཀྱིས་འབྲོག་ཕྱོགས་རྩྭ་ཐང་མྱུག་ནས་མ་
ས
284



ཁ་སང་གི་རྨི་ལམ།
མོ་རེར་ཆ་སྙོམས་སྒོར་ཉིས་བརྒྱ་རེ་བྱིན་ནས་ཁྱོན་བསྡོམས་ལུག་བརྒྱ་དང་ལྔ་་་་་
བཅུ་ཉོས་ལ། སྔ་ཕྱིར་ཉིན་བཞི་འགོར་མཚམས་སུ་ལུག་དེད་ནས་ཕྱིར་ཕ་ཡུལ་
དུ་འོང་བའི་ལམ་ལ་ཞུགས་ཐུབ་པ་བྱུང་སོང་།
“ང་ཚོའི་སྡེ་བར་རྩྭ་དེ་འདྲ་མེད་པས་ལུག་རྣམས་དཔྱིད་ཀར་སོས་དཀའ།
ལམ་དུ་ཕུ་བོ་སྐལ་བཟང་ཚེ་རིང་གིས་སེམས་ཁུར་དང་བཅས་དེ་ལྟར་ཟེར།
“ཕུ་བོ། ཁྱོད་ཀྱི་སེམས་བདེ་མོ་བྱོས། ང་ཚོས་ཉེ་འགྲམ་གྱི་འབྲོག་སྡེ་ནས་
རྩྭ་ས་ཉོས་ཆོག ཕར་བལྟས་ན་ཀུན་དགར་གདེང་ཚོད་ཆེན་པོ་ཡོད་འདུག་
ཕུ་བོས་ཀུན་དགའི་སེམས་ཁམས་ད་ལྟ་ཤིན་ཏུ་སྐྱིད་པ་མཐོང་བས་དགོད་་་
ཞོར་དུ“ ཀུན་དགའ། ཕུ་བོས་ངེས་པར་ཁྱོད་ལ་མནའ་མ་སེང་ལྕམ་འབྲུག་མོ་ལྟ་
བུ་ཞིག་ལེན་དགོས” ཟེར། །
“ཕུ་བོ། ང་དེའི་སྐོར་ལ་སྤྲོ་སྣང་མི་འདུག དེ་ལས་སང་ལོའི་དཔྱིད་ཀར་
འུ་གཉིས་ཀྱིས་ཁང་བ་གསར་བ་ཞིག་ལས་ན་བཟང་།
“དེ་རེད། ཁྱོད་ཀྱིས་བཤད་པ་བདེན་འདུག ཁང་བ་གསར་བ་ཞིག་ལས་
རན་འདུག་ ཕུ་ནུ་གཉིས་ཀྱིས་དེ་ལྟར་ཁ་བརྡ་བྱེད་བཞིན་ལུག་ཁྱུ་དེད་ནས་སྡེ་
བའི་འདབས་སུ་བསླེབས་པ་ན། མི་མང་བོ་ཞིག་སྲང་མདོར་ཚོགས་ཡོད་པར་མ་
ཟད། ཚང་མས་དབང་ཕྱུག་ཚེ་རིང་ཚང་གི་སྒོ་ཁར་རྒྱང་ལྟ་བྱེད་བཞིན་གཏམ་
གླེང་སྣ་ཚོགས་བྱེད་བཞིན་མཆིས།
“ ཨ་ཙི། དབང་ཕྱུག་ཚེ་རིང་ནི་ཅི་འདྲའི་མི་སྤྱོད་ལོག་ཅིག་རེད་ཨང་།
ཕོ་གསར་ཞིག་གིས་དེ་ལྟར་ཟེར།
“ཁོས་ཁྲིད་ཡོང་བའི་བུ་མོ་དེ་བླ་བྲང་གི་རེད་ཟེར།”
，
285



T
--
:
-
:
-
::ས་བབ
- -
--
-
--- ---- ས
ས བ
----- - ༣༧
པ་ ན
-- --
པ
་
-
:
པས པ
-
-
ཁ་སང་གི་རྨི་ལམ།
ལུ་གུ་སྐྱིད་ཀྱིས་ཅི་ཞིག་ཤེས་སོང་བའི་ཉམས་ཀྱིས་དེ་ལྟར་བཤད། དེར་
སྒྲོལ་མ་འཚོས་ལྕེ་ནར་ཞིག་བྱས་རྗེས“ཨ་ཙི། འོ་ན་འབྲུག་མཚོས་ཅི་བྱེད་དམ།”
ཟེར།
“མོ་ཀུན་དགའ་དང་འགྲིག་ན་མི་ཆོག་གམ།”
“ ཨ་ལ། ཀུན་དགས་མོ་སྔར་ནས་གཡུགས་ཟིན་པ་མིན་ནམ།”
ཁོ་ཚོས་དེ་ལྟར་འཆད་བཞིན་པའི་སྐབས་སུ། ཀུན་དགའ་སྤུན་གཉིས་ཀྱིས་
ལུག་དེད་ནས་ཉེ་སར་བསླེབས་པ་མཐོང་བས་བཤད་མཚམས་འཇོག་དགོས་་་་་
སོང་། ཀུན་དགའ་དང་ཕུ་བོ་གཉིས་ཀས་ཀྱང་མི་དེ་ཚོས་ཅི་ཞིག་ལ་ལྟ་བཞིན་
ཡོད་དམ་སྙམ་ནས་དབང་ཕྱུག་ཚེ་རིང་ཚང་གི་ཕྱོགས་སུ་བལྟས་པ་ན། ཁོ་ཚང་
གི་སྒོ་ཁར་འཇེབ་འཁོར་ཆུང་བ་ཞིག་བཞག་ཡོད་པ་མཐོང་། །
དེར་གསར་བུ་ཞིག་གིས“དེ་རིང་ལྟད་མོ་ཡོད་རྒྱུ་རེད་”ཟེར་བཞིན་ཕར་་་་་་
ཕྱོགས་ཀྱི་སྲང་ལམ་དེར་མཆུ་ཏོས་སྟོན་ཙམ་བྱས། མ་གཞིར་སྲང་ལམ་དེ་རུ་ཨ་
ཁུ་མགོན་པོ་དང་ཁོའི་བུ་བསྟན་འཛིན་གཉིས་ཁྲོ་འཚུབ་འཚུབ་ངང་ཤོར་ནས་་་
ཡོང་བཞིན་པ་མཐོང་།
ཨ་ཁུ་མགོན་པོའི་ངོ་གདོང་དམར་པོ་ཁྲག་མདོག་ཏུ་གྱུར་འདུག་ལ།
དབང་ཕྱུག་ཚེ་རིང་ཚང་གི་སྒོ་ཁར་བསླེབས་མ་ཐག་སྙིང་རླུང་སྟོད་ལ་འཚང་སྟེ
“ཀི ཨ་ཁྱི་རྒན་ཚང་། ད་སྒོར་བུད་དང་”ཟེར།
དེར་བསྟན་འཛིན་གྱིས་ཀྱང“འདིའི་ཡན་གྱི་བརྙས་བཅོས་བྱེད་ཚུལ་ག་ན་་
ཡོད” ཟེར་བཞིན་དབང་ཕྱུག་ཚེ་རིང་ཚང་གི་སྒོ་ལ་རྡོག་ཐོས་གཞུས།
ཡུད་ཙམ་ནས་དབང་ཕྱུག་ཚེ་རིང་ཕ་བུ་གཉིས་དང་བུ་མོ་ཆ་མེད་ཅིག་་་་་་
286



ཁ་སང་གི་རྨི་ལམ།
བཅས་སྒོར་བུད་བྱུང་། མ་གཞིར་བུ་མོ་དེ་ནི་དབང་ཕྱུག་ཚེ་རིང་མཇལ་སྐོར་ལ་
སོང་སྐབས་ངོ་ཤེས་པའི་དབྱངས་ཅན་སྒྲོལ་མ་རེད།
“ངས་འདྲེ་མོ་འདི་གསད་དགོས།” ཨ་ཁུ་མགོན་པོས་དབྱངས་ཅན་སྒྲོལ་
མ་མཐོང་མ་ཐག་མོ་གཟས་ནས་ཤོར་པ་ལ། ཨ་ཁུ་དོན་གྲུབ་རྒྱལ་གྱིས་བཀག་
ནས“ ཨ་ཞང་། ཁྱོད་ཁོང་ཁྲོ་མ་ལང་དང༌། ངས་ཁྱོད་ལ་གསལ་བཤད་བྱེད”ཟེར།
“ཕེ། ཁྱི་སྐྱག་གི་གསལ་བཤད། ཁྱོད་ཕ་བུ་གཉིས་ཀས་ང་རྒད་པོར་བརྙས་
བཅོས་ཚོད་མེད་བྱས་པ་རེད།”
ཨ་ཁུ་མགོན་པོ་དང་ཨ་ཁུ་དོན་གྲུབ་རྒྱལ་གཉིས་ཀ་གསར་བུ་ཡིན་དུས་་་་་
མནའ་བཅད་ཡིན་ལ། ཁ་ཡ་ན་ཟླའི་གྲས་སུ་ཨ་ཁུ་མགོན་པོས་ཁས་ལེན་པའང་
ཁོ་མ་གཏོགས་མེད། ཡིན་ནའང་དེ་རིང་ཁོའི་བུ་དབང་ཕྱུག་ཚེ་རིང་གིས་ལྷ་ངོ་
མི་ངོ་གང་ལའང་མི་བལྟ་བར་འབྲུག་མཚོ་གཡུགས་ཏེ་བླ་བྲང་གི་བུ་མོ་ཞིག་ཁྲིད་
ནས་ཡོང་བ་གོ་བས། ཨ་ཁུ་མགོན་པོས་ཞེ་སྡང་གནོན་མ་ཐུབ་པར་རྒད་པོ་དོན་
གྲུབ་རྒྱལ་གྱི་ཐོང་རྩེ་ནས་བཟུང་སྟེ་སྤྲུག་སྤྲུག་བྱེད་བཞིན“ ཁྱི་རྒན། ཁྱོད་ཀྱིས་
རང་གི་ཁྱི་ཕྲུག་ལ་བདག་བྱེད་མི་ཐུབ་བམ།” ཟེར། །
སྔོན་ཆད་ལོ་གཞོན་ཡིན་དུས་སུ། ལྕང་གླིང་དཔོན་ཕྲུག་དོན་གྲུབ་རྒྱལ་ནི་
དཔའ་རྩལ་འགྲན་ཟླ་བྲལ་པ་ཞིག་ཡིན་ནའང་། ད་ལྟ་ལོ་ན་ཚོད་ཀྱིས་ཐུབ་པའི་
ཁར། ཉེ་བའི་ལོ་འགའི་ནང་སྙིང་ཁམས་ཀྱང་མ་བདེ་བར་ཡོད་པས་སྐད་ཆའང་
མི་ཤོད་པར་གྱུར། དབང་ཕྱུག་ཚེ་རིང་གིས་ཨ་ཁུ་མགོན་པོས་རང་གི་ཨ་ཕ་སྡུག་
ལ་སྦྱོར་བ་མཐོང་བས། ཁོང་ཁྲོ་ཆེན་པོས་ཨ་ཞང་རྒན་པོར་འཕུད་རྒྱག་ཅིག་
བྱས་པ་ལ། ཨ་ཁུ་མགོན་པོ་ནི་སྡོང་བོ་བཅད་པ་ལྟར་ཐང་ལ་ལོག་སོང་།
287



ཁ་སང་གི་རྨི་ལམ། །
“ ཨ་ཕའི་རོ། དབང་ཕྱུག་ཚེ་རིང༌། ངས་ཁྱོད་དེ་རིང་ཚེ་ཕྱི་མར་མ་བསྐྱལ་
ན་ང་མི་མིན།” ནམ་རྒྱུན་ཁ་གྲག་རྒྱུར་མི་དགའ་བའི་བསྟན་འཛིན་གྱིས་ཨ་ཕ་
འགྱེལ་པ་མཐོང་བས། ངག་ནས་དེ་སྐད་སྨྲ་བཞིན་དབང་ཕྱུག་ཚེ་རིང་གི་སྟེང་
དུ་མཆོངས།
མཚམས་དེར་ཨ་མ་ལྷ་མོ་དང་འབྲུག་མཚོ། བསྟན་འཛིན་གྱི་ཆུང་མ་
སོགས་ཡོང་ནས་བར་བཤོལ་བྱས་པར་བརྟེན། རྒྱང་ན་ལྟད་མོར་ལྟ་བཞིན་པའི་
མི་རྣམས་ཀྱང་ཚུར་ཡོང་ནས་ཁྱིམ་གཉིས་ཀྱི་མི་རྣམས་སོ་སོར་ཁྲིད། ཡུལ་ལ་
བསླེབས་པ་ནས་བཟུང་ཀུན་དགས་ཉིན་དེར་མ་གཏོགས་འབྲུག་མཚོ་ཐེངས་་་་་
གཅིག་ལའང་མ་མཐོང་ལ། འབྲུག་མཚོས་ཀྱང་མི་མང་ཁྲོད་ཀུན་དགའ་མཐོང་
བས་མྱུར་དུ་མགོ་བོ་ཕར་འཁོར་ནས་མ་མཐོང་ཁུལ་བྱས་སོང༌།
དེར་ཀུན་དགས་སེམས་སུའང་ཁྱོད་ཀྱིས་ང་ལ་རྒྱབ་འགལ་བྱས་ཚེ་མཇུག་་་
འབྲས་ཅི་འདྲ་བྱུང་བ་རེད་སྙམ་སྟེ། སེམས་ལ་སྐྱིན་པ་ལོན་ནས་སྙིང་ནད་
དྭངས་སོང་བའི་སྣང་བ་ཞིག་ཤར་ནའང་། ཡུད་ཙམ་སོང་བའི་མུར་རང་དབང་
མེད་པར་མོར་གདུང་སེམས་དང་དབང་ཕྱུག་ཚེ་རིང་ལ་ཞེ་སྡང་སྐྱེས། གང་ལྟར་
ད་ནི་ཁོ་ཚོའི་དོན་དེ་རང་ལ་འབྲེལ་བ་མེད་སྙམ་ནས་ཕུ་བོ་དང་མཉམ་དུ་རང་་་
ཁྱིམ་ལ་ལོག
དབང་ཕྱུག་ཚེ་རིང་ལ་ཁོའི་ཨ་ཕས་སློབ་གསོ་ཇི་ལྟར་བཏང་ནའང་། གལ་
ཏེ་དབྱངས་ཅན་སྒྲོལ་མ་ཆུང་མ་བྱེད་དུ་མི་འཇུག་ན། དགོན་པར་གྲྭ་པ་བྱེད་དུ་
འགྲོ་རྒྱུ་ཡིན་ཟེར་བས། ཨ་ཁུ་དོན་གྲུབ་རྒྱལ་ཡང་འུ་ཐུག་ནས་ཚེ་རྡོར་མངགས་
ནས་གཡུ་བྱིར་རྒྱན་ཆ་སྐོར་ཞིག་འབྲུག་མཚོར་འགྱོད་བཤགས་ཀྱི་ཚབ་ཏུ་སྤྲད་་་
288



ཁ་སང་གི་རྨི་ལམ།
ནས་གཉེན་དོན་དེ་ཕྱིར་སློག་དགོས་བྱུང་།
ཉིན་དེ་དག་ཏུ་ལྕང་གླིང་སྡེ་བར་གསར་འགྱུར་མང་བོ་གཅིག་རྗེས་གཉིས་་
མཐུད་དུ་བྱུང་འདུག་སྟེ། མི་རྣམས་ཀྱིས་དབང་ཕྱུག་ཚེ་རིང་གིས་བླ་བྲང་ནས་
ཆུང་མ་ཁྲིད་ཡོང་ནས་ཁྱིམ་ཚང་གཉིས་བར་དམག་འཁྲུག་ཆུང་ཆུང་ཞིག་་་་་་་་
བསླངས་པའི་གསར་འགྱུར་དེ་ཡུད་ཙམ་གླེངས་རྗེས། ཀུན་དགས་ཉོ་ཐེངས་
གཅིག་ལ་ལུག་བརྒྱ་དང་ལྔ་བཅུ་ཉོས་ཡོང་འདུག་ཅེས་དོན་ཡ་མཚན་ཞིག་ལ་་་་་
བརྩིས་ནས་གླེང་བ་དང་། ཉིན་འགའ་མ་འགོར་པར་སྐྱབས་འགྲོ་རང་ཡུལ་ལ་
བསླེབས་པ་རེད་ཅེས་པའི་གསར་འགྱུར་སོ་མ་ཞིག་ཀྱང་གླེང་མགོ་ཚུགས་བྱུང་།
ཐེངས་དེར་སྐྱབས་འགྲོས་ལྭ་བ་གྲ་དག་ཆ་ཚང་ཞིག་གྱོན་ཞིང༌། ཁུག་མའི་
ནང་སྒོར་མོ་ཅུང་མང་བོ་ཞིག་བཅུག་འདུག་པ་འདྲ།
ཁོ་ཡུལ་ལ་བསླེབས་ནས་ཉིན་གཅིག་འགོར་རྗེས་ཆང་བཟང་བོ་ཤེལ་དམ་་་
གང་བཟུང་ནས་ཆེད་དུ་ཀུན་དགར་ལྟ་རུ་ཡོང་། དེར་ཁོ་གཉིས་ཀྱིས་ཆང་
འཐུང་སྐབས་སྐྱབས་འགྲོས“འབྲུག་མཚོ་དང་ཁྱོད་གཉིས་ཅིའི་ཕྱིར་གཉེན་མ་་་་
བསྒྲིགས་པ་ཡིན” ཅེས་དྲིས་བྱུང་། །
དེར་ཀུན་དགས་ཀྱང་དོན་རྣམས་ཇི་མ་ཇི་བཞིན་དུ་བཤད།
“ ཨ་ཙི། དེས་ན་ང་ཚོ་ཚང་མ་ཁོའི་གཡོ་འོག་ལ་ཚུད་སོང་བ་འདྲ།
སྐྱབས་འགྲོས་སྐྲ་ལོ་རིང་བོ་དེ་སྤྲུགས་ཙམ་བྱས་རྗེས་དེ་ལྟར་ཟེར། །
“གཡོ་འོག་ལ་ཇི་ལྟར་ཚུད་དགོས་སམ།" ཀུན་དགས་ཡིད་མི་ཆེས་པའི་
ཉམས་ཀྱིས་དེ་ལྟར་དྲིས།
དེར་སྐྱབས་འགྲོས་བླ་བྲང་ནས་རང་ཉིད་དབང་ཕྱུག་ཚེ་རིང་ལ་ཕྲད་ཅིང་།
།
3ངས
289



ཁ་སང་གི་རྨི་ལམ།
འབྲུག་མཚོར་བསྐུར་པའི་ངག་འཕྲིན་དེའང་ཁོ་ལ་བཅོལ་པར་མ་ཟད། ཟི་ལིང་
ནས་བླངས་པའི་འདྲ་པར་དེ་རྣམས་ཀྱང་ཁོར་བསྟན་མྱོང་ལ། ལྷག་པར་ཕྱི་ཉིན་
རང་ཉིད་བཟི་དྭངས་ནས་བལྟས་དུས། ཀུན་དགའ་དང་གཡང་མོ་གཉིས་
འཐམ་འཁྱུད་བྱས་འདུག་པའི་འདྲ་པར་དེ་མཐོང་རྒྱུ་མི་འདུག་ཚུལ་སོགས་སྦ་་་
གསང་མེད་པར་བཤད།
ཀུན་དགས་སྐྱབས་འགྲོའི་ཁ་བརྡ་དེ་དག་ལ་ཉན་བཞིན་དོན་དེའི་ནང་ན་་
ལྐོག་གྱུར་གྱི་གསང་བ་ཞིག་འདུག་སྙམ། དེར་སྐྱབས་འགྲོས་མུ་མཐུད་དུ་ད་ལྟ་
དབང་ཕྱུག་ཚེ་རིང་ཚང་ན་ཡོད་པའི་བུ་མོ་དེ་བླ་བྲང་ནས་ཁོ་དང་འགྲོགས་་་་་
འདུག་པ་རང་གིས་མཐོང་མྱོང་ཟེར་བ་ན། ཀུན་དགའི་མིག་ལམ་གློ་བུར་དཀར་
གསལ་ལེར་གྱུར་ཅིང་། དེ་ནི་མ་གཞི་ནས་དབང་ཕྱུག་ཚེ་རིང་གིས་འབྲུག་མཚོ་
དང་རང་གཉིས་ཁ་ཁར་གཏོང་ཆེད་བསྒྲུབས་པའི་གཡོ་ཇུས་ཤིག་ཡིན་པ་རྟོགས།
དེར་ཀུན་དགས་རང་གིས་འབྲུག་མཚོར་ཉེས་འགེལ་བྱས་པར་མ་ཟད། མོར་
ལུས་སེམས་གཉིས་ཀར་མནར་གཅོད་གང་མང་མྱོང་དུ་བཅུག་འདུག་སྙམ་ནས་་་
བརྩེ་དུངས་ཀྱི་མིག་ཆུ་མི་ཁོགས་པར་བཞུར། །
“ ཀུན་དགའ། ངས་ཁྱོད་ལ་ཕྱོགས་གང་ཐད་ནས་དཀའ་ལས་ཁོ་ན་བཟོས་
སོང་། ངོ་མ་ཐུགས་རྒྱལ་མ་བཞེང་” སྐྱབས་འགྲོས་རང་སྐྱོན་ངོས་ལེན་གྱི་ཚུལ་
དུ་སྐད་དམའ་མོས་དེ་ལྟར་ཟེར།
“སྐྱབས་འགྲོ། ད་ཁྱོད་མར་སོང་། སང་ཕྱིན་ཆད་ངས་ཁྱོད་མཐོང་མི་
འདོད།'' ཀུན་དགའ་ཐོག་དང་པོར་སྐྱབས་འགྲོའི་སྟེང་ལ་ཁོང་ཁྲོ་ལངས།
དེར་སྐྱབས་འགྲོས་ཀྱང་ཀུན་དགའི་སེམས་སྡུག་པ་མཐོང་བས་འགྱོད་་་་་་་
290 .



ར་
ཡ- ཁ་སང་གི་རྨི་ལམ།
སེམས་དང་བཅས་ཁོ་ཚང་ནས་སྒོར་བུད་འཕྲལ་དབང་ཕྱུག་ཚེ་རིང་། ངོ་ཚ་
མེད་པའི་ཁྱི་རྒན་ཁྱོད། ཕོ་བ་བརྒྱགས་ན་ཨ་མྱེས་སྐྱབས་འགྲོ་ལའང་མགོ་སྐོར་
གཏོང་ཕོད་དམ། ད་ཐེངས་ངས་ཁྱོད་ལ་བསམ་ཞིག་ཤེས་སུ་འཇུག” ཅེས་ཁེར་
ལབ་རྒྱག་བཞིན་ཕར་སོང་བ་དང༌། ཡུད་ཙམ་ནས་ཡང་ཁ་ཕྱིར་འཁོར་ཏེ་
དབང་ཕྱུག་ཚེ་རིང་ཚང་གི་ཕྱོགས་ལ་མཆིལ་མ་ཞིག་བཏབ་རྗེས༥ ཅི་འདྲའི་མི་ངོ་
ཚ་མེད་པ་ཞིག་རེད་ཨང་། ཐ་ན་ང་སྐྱབས་འགྲོ་ལས་ཀྱང་ངོ་ཚ་མེད་པའི་མི་
ཞིག་རེད”ཟེར། །
དེའི་ཕྱི་ཉིན། སྐྱབས་འགྲོས་ཚམ་ཚོམ་ཅི་ཡང་མེད་པར་ཐད་ཀར་འབྲུག་
མཚོ་བཙལ་རྗེས། དབང་ཕྱུག་ཚེ་རིང་གིས་གཡོ་ཇུས་ཇི་ལྟར་བསྟར་པ་དང་།
ཀུན་དགས་རྣམ་དག་གི་བརྩེ་དུངས་ཇི་ལྟར་སྲུང་ཚུལ་སོགས་གསལ་བོར་བཤད།
མོས་སྐྱབས་འགྲོའི་གསལ་བཤད་ལ་ཉན་རྗེས་ཡིད་དུ་དགའ་སྐྱོའི་ཚོར་བ་མང་་་་
བོ་སྤེལ་མར་སྐྱེས། དགའ་བ་ནི་ཀུན་དགའི་བརྩེ་དུངས་ལ་ད་དུང་གཡོ་འགུལ་
བྱུང་མེད་པ་དེ་ཡིན་ལ། སྐྱོ་བ་ནི་རང་ཉིད་དབང་ཕྱུག་ཚེ་རིང་གི་གཡོ་འོག་ཏུ་
ཚུད་ནས་ཁོ་དང་གཉེན་སྒྲིག་བྱས་པས། ད་ལྟ་ཀུན་དགའ་དང་འགྲོགས་པའི་
ཐོབ་ཐང་ག་ལ་ཡོད་སྙམ་པ་དེ་རེད། སྐྱབས་འགྲོས་ཐེངས་འདིར་ང་ནི་ཁྱོད་
གཉིས་ལ་བར་ཆད་གཏོང་མཁན་གྱི་ཉེས་ཅན་དུ་གྱུར་ཟིན་པས། ཕྱིར་འགྲོ་བའི་
བར་དུ་ཁྱོད་གཉིས་ཡང་བསྐྱར་འགྲིག་ཏུ་འཇུག་དགོས་ཟེར། སྐྱབས་འགྲོ་ནི་ཕྱི་
བལྟས་སྤྱོད་ལམ་བཙོག་ཀྱང་ནང་སེམས་པ་མི་བཟང་རྒྱུ་མེད་དེ། ཁོས་འབྲུག་
མཚོར་དེ་ལྟར་ཁས་བླངས་རྗེས་ཡང་བསྐྱར་ཀུན་དགའ་བཙལ་དུ་སོང་། དེ་བས་
ཀུན་དགའ་དང་འབྲུག་མཚོ་གཉིས་དབང་ཕྱུག་ཚེ་རིང་གི་གཡོ་ཇུས་ཀྱི་མུན་པ་་་
291



མས་
ཁ་སང་གི་རྨི་ལམ། -
ལས་ཕྱིར་བུད་ཅིང་བརྩེ་དུངས་སྔར་ལས་བརྟན་པར་གྱུར། ཨ་ཁུ་མགོན་པོས་
ཀྱང་རང་གིས་སྔོན་ཆད་བསྒྲུབས་པའི་བྱ་བ་འཆུགས་སོང་བས། ད་ལྟ་ཁོ་གཉིས་
གཉེན་སྒྲིག་བྱེད་པར་བཀག་འགོག་མི་བྱེད་ཟེར།
“བུ་མོ་སྲུང་མ་མི་མཐུན་པའི་སྤྲང་ཕྲུག་ཅིག་ལ་སྟེར་རུང་ངམ།
ཨ་མ་ལྷ་མོས་ཁྱོ་བོའི་སྔོན་ཆད་ཀྱི་བྱ་སྤྱོད་ལ་ཟུར་ཟ་བྱེད་ཆེད་དེ་ལྟར་་་་་་
བཤད།
“ནག་མོ། ཁྱོད་ཀྱིས་ཅི་ཤེས། དེང་སྐབས་གཙོ་བོ་རང་དབང་རང་འཐད་
ཡིན་ན་སྲུང་མ་མ་མཐུན་ཡང་སྐྱོན་མེད།” ཨ་ཁུ་མགོན་པོས་བདེན་ཅོག་ཅོག་
གིས་དེ་ལྟར་ལན་བཏབ།
སྐྱབས་འགྲོས་འབྲུག་མཚོ་དང་ཀུན་དགའ་གཉིས་ཕྱིར་འགྲིག་ཏུ་འཇུག་་་་
པའི་བྱ་བ་དེ་རྣམས་འགྲུབ་ཅིང་། དེ་ནས་ཉིན་ལྔ་ལྷག་བསྡད་རྗེས་གློ་བུར་ཕ་
ཡུལ་ལྕང་གླིང་སྡེ་བ་དང་ཁ་བྲལ་སོང་། སྡེ་མི་ཀུན་གྱི་བློ་ཡུལ་ལས་འདས་པ་ནི།
ད་ཐེངས་སྐྱབས་འགྲོ་རང་སྡེ་དང་བྲལ་ཁར་དབང་ཕྱུག་ཚེ་རིང་གི་ཆུང་མ་་་་་་་
གཉིས་པ་སྟེ། དབྱངས་ཅན་སྒྲོལ་མ་ཡང་ཁྲིད་ནས་བྲོས་སོང་ཟེར། དེར་མ་ཟད་
དབྱངས་ཅན་སྒྲོལ་མས་ཨ་ཁུ་དོན་གྲུབ་རྒྱལ་ཚང་གི་སྒོར་ཁྲི་གཅིག་བརྐུས་སོང་་་
བས། སྡེ་བ་ཧྲིལ་པོ་ཟེད་ཟེད་ལང་ལོང་དུ་གྱུར་ཅིང་། དབང་ཕྱུག་ཚེ་རིང་
སོགས་ཉེ་མི་འགའ་བླ་བྲང་ལ་བཙལ་དུ་སོང་ཡང་། རྗེས་ཤུལ་ཙམ་ཡང་མ་རྙེད་
པས་འུ་ཐུག་བཞིན་ཕྱིར་ཡོང་། །
དབྱངས་ཅན་སྒྲོལ་མ་དང་སྐྱབས་འགྲོ་གཉིས་བྲོས་ཤུལ་དུ། དབང་ཕྱུག་ཚེ་
རིང་ཉིན་མོ་ཟས་ཟ་འདོད་མེད་ཅིང་མཚན་མོ་གཉིད་མ་ཁུགས་པར་འདང་་་་་་
ས་མ
292



ཁ་སང་གི་རྨི་ལམ།
རྒྱག་ཁོ་ནའི་ནང་དུ་ལྷུང་བར་མ་ཟད། ཕ་དོན་གྲུབ་རྒྱལ་ལའང་སྙིང་རླུང་
འཕར་ནས་རྫོང་སྨན་ཁང་དུ་སྐྱེལ་དགོས་བྱུང་།
“ དབང་ཕྱུག་ཚེ་རིང་གི་སེམས་ལ་དྲན་རྒྱུ་མང་དྲགས་སོང་།”
“ འོ་ལེ། རང་སྡུག་རང་གིས་ཉོས་པ་རེད།”
“ཁོ་ལྟ་བུའི་མི་ཞིག་ང་ཚོའི་སྡེ་དཔོན་ལ་མི་འོས།''
“རེད་ཡ། ཁོ་ནི་ཁོག་རྒྱ་ཆུང་བའི་མི་ཞིག་རེད།”
ཞིང་གཉའི་ཆུ་མིག་ཁ་དེ་ནས་སྡེ་བར་འཐེན་པའི་གྱ་གྱུའི་རྐང་ལམ་ཕྲ་མོ་་་
དེའི་སྟེང་བུ་མོ་ཆུ་ལེན་མ་གཉིས་ཀྱིས་དེ་ལྟར་ལབ་གླེང་བྱེད་བཞིན་འདུག མ་
གཞིར་དེ་ནི་ལུ་གུ་སྐྱིད་དང་སྒྲོལ་མ་འཚོ་གཉིས་ཡིན་འདུག །
“ ཨ་ཙི། ཁྱོད་ཀྱིས་ལྟོས་དང་། ཀུན་དགའ་དང་འབྲུག་མཚོ་གཉིས་ཀ་ཞིང་
ཚིགས་བར་ན་འདུག སྒྲོལ་མ་འཚོས་དེ་ལྟར་ཟེར་བཞིན་མཆུ་ཏོས་མར་གཤམ་
ལ་སྟོན་ཙམ་བྱས།
“ ཁོ་གཉིས་ཡང་བསྐྱར་འགྲིག་སོང་བ་འདྲ།”
“དེ་ལྟར་བྱས་ན་ཀུན་དགས་གྱོང་ཁུར་པ་མིན་ནམ།”
“ ཅིའི་ཕྱིར།”
“འབྲུག་མཚོ་ད་ལྟ་ནི་འདམ་གྱིས་སྦགས་པའི་མེ་ཏོག་ཏུ་གྱུར་པ་རེད།
མོ་གཉིས་ཀྱིས་དེ་ལྟར་ལབ་གླེང་བྱེད་བཞིན་སྡེ་གྲོང་བསྙེགས་སོང་།
“འབྲུག་མཚོ། ཁྱོད་ཀྱིས་ངའི་དོན་དུ་སྡུག་མང་བོ་མྱངས་སོང་།” ཀུན་
དགས་ཡིད་འགུལ་ཐེབས་བཞིན་དེ་ལྟར་ཟེར།
“ ཀུན་དགའ། ཁྱོད་ད་དུང་ང་ལ་དགའ་འམ།” འབྲུག་མཚོས་ནག་ཅིང་
293



ཁ་སང་གི་རྨི་ལམ།
སྒོར་བའི་མིག་ཟུང་ཀེམ་ཀེམ་དུ་གཡོ་བཞིན་དེ་ལྟར་དྲིས་བྱུང་། །
“གླེན་མ། ང་ཁྱོད་ལ་ལོས་དགའ། ངེད་གཉིས་ད་ལོའི་ལོ་གསར་ལ་གཉེན་
སྒྲིག་བྱེད།” ཀུན་དགས་དེ་ལྟར་ཟེར་བཞིན་ཁུག་མ་ལས་གཡང་ཊིའི་སྐྲ་རྒྱན་
དམར་པོ་ཆག་གྲུམ་ཤོར་ཟིན་པ་དེ་བླངས་རྗེས“ ངས་ཁྱོད་ལ་བྱིན་པའི་གཉེན་་་་་
རྟགས་ལ་བདག་བྱོས་” ཟེར་ནས་མོའི་ལག་ཏུ་གཏད། དེར་མོས་རང་དང་ཡུན་
རིང་འགྲོགས་པའི་གཡང་ཊིའི་སྐྲ་རྒྱན་དེ་སྙིམ་པར་འཆང་བཞིན་མིག་ལ་མཆི་་་
མ་འཁོར་བྱུང༌། །
“ ཀུན་དགའ། མི་ཚེ་འདིར་ཁྱོད་དང་མཛའ་གྲོགས་སུ་གྱུར་པས་ང་ཡིད་
ཚིམས་ཡོད་ལ། ལྷག་པར་དེ་རིང་ཁྱོད་ཀྱི་སྐད་ཆ་དེར་ཉན་རྗེས་ང་སེམས་
གཏིང་ནས་ཡིད་ཚིམས་ཡོད།" མོས་མགོ་བོ་ཀུན་དགའི་བྲང་ལ་བསྙེས་ནས་
ངག་འཇམ་པོས་དེ་ལྟར་ཟེར་ཞིང་མིག་གིས་ཕ་མཐའ་བྲལ་པའི་མཁའ་དབྱིངས་
སུ་ཅེར་འདུག དུས་སྐབས་དེར་མོའི་མིག་མདངས་ལ་བདེ་སྐྱིད་དང་དགའ་སྤྲོ་
མངོན་འདུག་ཅིང༌། སྐྱོ་སྡུག་དང་རེ་ཆད་ཀྱི་ཉམས་ཤིག་ཀྱང་མངོན་འདུག
“ ཀུན་དགའ། ང་ཤིན་ཏུ་གྲང་གི་' འབྲུག་མཚོས་གློ་བུར་དེ་ལྟར་ཟེར་
བས་ཀུན་དགས་མོ་དམ་དུ་བསྡམས། །
ད་ནི་དགུན་མགོ་ཚུགས་ཟིན་པས། རུས་རྐང་གཟེར་བའི་དགུན་འཁྱག་གི་
གྲང་རླུང་ལྡང་མགོ་ཚུགས། རྣང་མའི་ནང་གི་ལོ་ཏོག་སྔར་ནས་འབྲེག་སྡུད་བྱས་
ཟིན་ལ། ཞིང་ཁའི་རྩྭ་ལྡུམ་རྣམས་ཀྱང་སྟོན་མཇུག་གི་བ་མོས་བཅོམ་པས་གློ་
བུར་རྙིད་ནས་ཁ་དོག་སྐྱ་བོ་མངོན་འདུག ན་ལུང་རིང་མོའི་གཡས་གཡོན་གྱི་རི་
ངོས་དང་ཞིང་ས། ན་ཆུའི་འགྲམ་གྱི་སྤང་ཐང་སོགས་སུ་ས་རྡུལ་འཚུབ་བཞིན་
294



ཁ་སང་གི་རྨི་ལམ།
འདུག་པས། བལྟས་པ་ཙམ་གྱིས་མི་སེམས་ལ་སྨྲེང་ཤས་སྐྱེད་པ་ཞིག་རེད།
“ ཀུན་དགའ། མྱུར་དུ་ཡར་ལོངས་དང་། ཕྱི་ཉིན་ནམ་མ་གསལ་གོང་།
ཨ་ཁུ་མགོན་པོ་དབུགས་ཧལ་ཧལ་ངང་ཁོ་ཚང་ལ་བསླེབས་བྱུང་། །
“དོན་ཅི་ཞིག་བྱུང་བ་རེད།
“ འབྲུག་མཚོས་རྩྭ་ལྡུམ་འཇོམས་བྱེད་ཀྱི་ཞིང་སྨན་འཐུངས་ཟིན།” ཨ་ཁུ་
མགོན་པོའི་གཉེར་མས་ཁེབས་པའི་གདོང་ཡོངས་མཆི་མས་བརླན་བཞིན་་་་་
ལྟར་ཟེར།
༥ ཨ་ ཙི'' ཀུན་དགས་མི་སྙན་པའི་གཏམ་དེ་ཐོས་མ་ཐག སེམས་ལ་དྲན་
རྒྱུ་ཅི་ཡང་མེད་པར་རྐང་རྗེན་དུ་ཨ་ཁུ་མགོན་པོ་ཚང་གི་ཕྱོགས་སུ་འཐེང་བཞིན་
བརྒྱུགས།
མཇུག་གི་གཏམ།
སྤྱི་ལོ2000ལོའི་ཟླ9པའི་ཚེས15ཉིན། མཚོ་སྔོན་མི་རིགས་སློབ་གླིང་གི་ར་
སྐོར་གྱི་མཐོངས་སུ་ཁ་དོག་སྣ་ལྔའི་དར་ཚོན་མང་བོ་འཐེན་འདུག་པས་རྒྱུན་་་་་
ལྡན་ལས་སྤྲོ་སྐྱིད་ཀྱི་རྣམ་པས་ཁེངས་འདུག སློབ་གྲྭའི་སྒོ་ཆེན་ནས་ཡར་བགྲོད་
དུས། “སློབ་གྲོགས་གསར་བར་དགའ་བསུ་ཞུ”ཞེས་བོད་རྒྱ་སོག་གསུམ་གྱི་ཡི་གེ་
བྲིས་པའི་ནག་པང་དང་། སྡེ་ཁག་སོ་སོ་དང་སྦྱང་བྱ་ཆེད་ལས་སོ་སོའི་གནས་
ཚུལ་མཚམས་སྦྱོར་བྱེད་པའི་དྲིལ་བསྒྲགས་བྱང་བུ་སྣ་ཚོགས་བསླངས་ཡོད་པ་་་་
མཐོང་ཐུབ། དེ་ནི་སློབ་གྲྭས2000ལོའི་སློབ་མ་གསར་བ་བསུ་བའི་ཉིན་མོ་སྟེ།
ས་ཕྱོགས་སོ་སོ་ནས་ཡོང་བའི་སློབ་མ་གསར་བ་ཚོའི་གདོང་ལ་ཡིད་ཆེས་དང་རེ་
295



༤
'''s
8
" *** : it :
ས
ས
: 1
:|:ཀྱི ང
བ
ད
ས་པ
"
M
H
གསལ་
ཁ་སང་གི་རྨི་ལམ། མ་ཡལ་གས་ཁ་ཡ་ཁ་ལ་ཁ་ཡ་
བས་ཁེངས་པའི་འཛུམ་མདངས་རྒྱས་བཞིན་རང་རང་གི་སྡེ་ཁག་དང་ཆེད་ལས་
ཀྱི་སྣེ་ལེན་པ་འཚོལ་བཞིན་འདུག མེ་ཏོག་ར་བའི་འགྲམ་ན་ཡོད་པའི་བོད་རིག་
པའི་སྡེ་ཁག་གི་སྣེ་ལེན་བྱེད་ས་དེར། ཕོ་ལོ་ཉེར་ལྔ་ཡས་མས་ཀྱི་ན་གཞོན་གྱོལ་
བོ་ཞིག་གིས་མིང་ཐོ་འགོད་བཞིན་མཆིས། “རུས་མིང་། ཀུན་དགའ། ཕ་ཡུལ།
ན་ཆེན་རྫོང་།” ཀུན་དགས་རེའུ་མིག་སྟེང་དེ་ལྟར་བྲིས་པ་ན། སྣེ་ལེན་བྱེད་
མཁན་གྱི་སློབ་མ་གསར་བུ་ཞིག་གིས“ ཀུན་དགའ། ཁྱོད་ཡིན་ནམ། དགེ་རྒན་
ཆེན་མོ་རྡོ་རྗེ་རབ་བརྟན་ལགས་ཀྱིས་ད་ནངས་ཁྱོད་མིང་ཐོ་དགོད་དུ་ཡོང་ན་ཁོ་
ཚང་ལ་ཁྲིད་ཡོང་དགོས་ཟེར”ཞེས་བཤད་རྗེས། ཀུན་དགའ་ཁྲིད་ནས་དགེ་རྒན་
རྡོ་རྗེ་རབ་བརྟན་ཚང་གི་ཕྱོགས་སུ་སོང་། ཀུན་དགའི་གདོང་གི་ཁ་སྤུ་ཇེ་མང་དུ་
གྱུར་ཅིང་རྐང་བ་ཅུང་འཐེང་བཞིན་ཡོད་མོད། སྔོན་ཆད་དང་བསྡུར་ན་ཁོར་
སྔར་ལས་ཀྱང་སྐྱེས་ཕོ་རབ་ཅིག་གི་ཁྱད་ཆོས་མངོན་འདུག།
ལོ་གཅིག་གི་ཡར་སྔོན་དུ། སྙིང་གི་མཛའ་མོ་འབྲུག་མཚོས་རང་སྲོག་
བཅད་ཚུལ་གོ་བའི་ཞོགས་པ་དེར། ཁོ་ནི་སྨྱོས་པ་ལྟར་འཐེང་བཞིན་བརྒྱུགས་
ནས་ཨ་ཁུ་མགོན་པོ་ཚང་ལ་བསླེབས་དུས། མོས་སྔར་ནས་སྐྱིད་སྡུག་འདྲེས་མའི་
འཇིག་རྟེན་མི་ཡུལ་བློས་བཏང་ཟིན་མོད། ཡིན་ནའང་ཁོའི་སེམས་མ་ཤི་བར་མོ་
རྫོང་སྨན་ཁང་དུ་བསྐུལ་ཀྱང་མཇུག་འབྲས་མེད་པར་གྱུར། རྫོང་སྨན་ཁང་དུ།
ཀུན་དགས་ད་གཟོད་འབྲུག་མཚོར་དབང་ཕྱུག་ཚེ་རིང་གི་བྱིས་པ་ཆགས་ནས་་་
ཟླ་གཉིས་འགོར་ཡོད་པ་ཤེས། སྐབས་དེར་ཀུན་དགའ་ཡང་བསྐྱར་སྐྱོ་སྡུག་གི་
ཀློང་དུ་ཚུད་པ་ལ། མཐའ་འཁོར་གྱི་མི་ཚང་མས་ཁོར་སེམས་གསོ་བྱས་བྱུང་བ་
དང་། ལྷག་དོན་སྡེ་དཔོན་སྔོན་མ་ཚེ་དབང་རྒྱལ་གྱིས་སྡེ་བའི་ཏང་ཀྲི་པུའུ་ཧྲུའུ་
296



ལ་ཁབ་ ཁ་སང་གི་རྨི་ལམ།
ཅིའི་འགན་འདི་ངེས་པར་ཀུན་དགས་འཁུར་དགོས་པར་མ་ཟད། ལྕང་གླིང་སྡེ་
བའི་མ་འོངས་པའི་ཆེད་དུ་ཁོག་རྒྱ་བསྐྱེད་དགོས་ཚུལ་གྱི་གནས་ལུགས་མང་བོ་་་
ཡང་བཤད་བྱུང་། ཡུལ་ཚོའི་སྲིད་གཞུང་གིས་ཀྱང་འབྲུག་མཚོའི་དོན་དེ་དབང་
ཕྱུག་ཚེ་རིང་གིས་བཟོས་པ་ཤེས་པས། ཁོའི་ཀུན་སྤྱོད་མི་བཟང་ཞེས་སྡེ་དཔོན་
གྱི་འགན་བླངས་ཏེ་ཀུན་དགས་འཁུར་དགོས་ཟེར། ཡིན་ནའང་སྐབས་དེར་
ཀུན་དགར་མཚོན་ན་ཆེས་བསྒྲུབ་པར་འདོད་པ་ནི་རང་གི་སྐྱོ་སྡུག་གི་འདས་་་་
དོན་མང་བོ་འབྱུང་སའི་ཁོར་ཡུག་སྟེ། ཕ་ཡུལ་ལྕང་གླིང་སྡེ་བ་དེ་དང་ཁ་འབྲལ་
འདོད་པ་དེ་རེད།
ཏག་ཏག་ལ་ལོ་དེའི་ལོ་གསར་སྐབས་སུ། དགེ་རྒན་རྡོ་རྗེ་རབ་བརྟན་དང་
ཨ་ནེ་མགོན་པོ་སྐྱིད་གཉིས་ཀྱང་ཕ་ཡུལ་ན་ཆེན་རྫོང་ལ་ལོ་སར་དུ་ཡོང་བས། ན་
ལུང་ཡུལ་ཚོའི་ལྕང་གླིང་སྡེ་བར་ཆེད་དུ་ཀུན་དགར་བལྟ་རུ་བསླེབས། ཤེས་བྱའི་
གཏེར་དུ་གྱུར་པའི་དགེ་རྒན་གྱིས་རང་གི་གྲོགས་པོ་ཀུན་དགའི་སྐྱོ་གར་དེ་ཤེས་
རྗེས། གདུང་སེམས་ཆེན་པོས་སེམས་གསོ་གང་མང་བྱས་མཐར། ཀུན་དགའི་
ལག་ཟུང་དམ་པོར་བསྡམས་ནས“ཀུན་དགའ། རིག་གནས་སྦྱོང་བ་ནི་ཁྱོད་དང་
འབྲུག་མཚོ་གཉིས་ཀའི་ཕུགས་བསམ་མ་ཡིན་ནམ། ད་ནི་མོས་མངོན་འགྱུར་
བྱེད་མ་ཐུབ་པའི་རེ་བ་དེ་ཁྱོད་ཀྱིས་མངོན་འགྱུར་བྱ་དགོས”ཞེས་ནན་ཏན་དུ་་་
གདམས་བྱུང་།
དེ་ལྟར་ཀུན་དགས་སྔོན་ཆད་ཀྱི་མཐོ་འབྲིང་སྐབས་ཀྱི་དཔེ་ཆ་རྣམས་ཡང་་
བསྐྱར་བཙལ་ཡོང་ནས་སློབ་ཆེན་ལ་རྒྱུགས་སྤྲད་པར་སྟ་གོན་བྱས། ཁོ་ནི་མ་
གཞི་ནས་རིག་གནས་ཀྱི་རྨང་གཞི་བཟང་བའི་ཁར། ཡུལ་དུ་སྡོད་སྐབས་ཀྱང་
297



ཁ་སང་གི་རྨི་ལམ།
ནམ་རྒྱུན་དཔེ་ཆ་ལྟ་ཀློག་མང་བོ་བྱས་ཡོད་པས། དཀའ་ཚེགས་ཆེན་པོ་མྱངས་
མ་དགོས་པར་སློབ་ཆེན་དུ་ཐེངས་གཉིས་པར་རྒྱུགས་འཕྲོད་པ་རེད།
ཀུན་དགར་མཚོན་ན་སློབ་གྲྭ་ནས་སྒོར་བུད་ཅིང་ཡང་བསྐྱར་ཕྱིར་སློབ་་་
གྲྭར་ལོག་པའི་བར་གྱི་བགྲང་བྱ་ལྔའི་རིང་གི་སྐྱིད་སྡུག་འདྲེས་མའི་དོན་དག་་་་་་
ཡོད་ཚད་ནི་ཁ་སང་རྨིས་པའི་ཉོག་འཛིང་གི་རྨི་ལམ་ཞིག་དང་འདྲ་ལ། ལས་
སྐལ་ལ་འཐབ་རྩོད་བྱེད་པའི་རྨི་ལམ་དེའི་ཁྲོད་དུ། ཁོའི་སྙིང་གི་མཛའ་མོ་ཤོར་
ཅིང་རྐང་བའང་འཐེང་བར་གྱུར་ལ། དུས་མཚུངས་སུ་རིན་ཐང་གཞལ་དུ་མེད་
པའི་ཕོ་ལོ་ཉི་ཤུའི་ལང་ཚོའང་ཡུན་གྱིས་འཛད་བཞིན་པ་རྟོགས་པར་གྱུར། ཡིན་
ནའང་ཁ་སང་གི་རྨི་ལམ་དེའི་ཁྲོད་དུ་ཁོ་གཞི་ནས་ནར་སོན་ཅིང་། འབྱུང་
འགྱུར་གྱི་མི་ཚེའི་བགྲོད་ལམ་དུ་སྔར་ལས་བརྟན་པའི་མདུན་སྐྱོད་ཀྱི་གོམ་པ་སྤོ་་
ཐུབ་པའི་ཡིད་ཆེས་བརྟན་པོའང་རྙེད་བྱུང་ངོ༌།།
298



བ་ as
མཇུག་བྱང་།
མཇུག་བྱང་།
སྒྲུང་གཏམ་ཕྱོགས་བསྒྲིགས《ཁ་སང་གི་རྨི་ལམ》ཞེས་པ་འདི“དུས་རབས་་་
ཉེར་གཅིག་པའི་བོད་ཀྱི་རྩོམ་པ་པོའི་དེབ་ཕྲེང”ནང་བདམ་རྒྱུའི་སྐད་ཆ་གོ་རྗེས།
ངས་རང་གིས་སྔོན་ཆད་བྲིས་པའི་སྒྲུང་གཏམ་རྣམས་བསྐྱར་ཀློག་དང་ཞུ་དག་་་་
ཐེངས་གཅིག་བྱས། དེབ་འདིའི་ནང་གི་བརྩམས་ཆོས་མང་ཤོས་ནི་ཁོ་བོ་སློབ་
ཆེན་འགྲིམ་པའི་སྔ་གཞུག་ཏུ་བྲིས་པ་ཡིན་ཏེ། ལོ་དུ་མའི་རྗེས་ཀྱི་ཁ་སང་དེ་རིང་
གི་འཚོ་བའི་མྱོང་བ་དང་བློ་ཡི་ཟབ་ཚད་ལྟར་བརྟགས་ན། ཚིག་དོན་གཉིས་
ཀའི་ཆར་ནར་མ་སོན་པའི་ཞན་ཆ་དང་ཕངས་སེམས་རེ་ཡང་ཞོར་དུ་མཐོང་་་་་
བྱུང་མོད། འོན་ཀྱང་ཆེས་བཀྲག་མདངས་འཚེར་བའི་གཞོན་ནུའི་ལོ་ཟླའི་ནང་
ཤོག་ངོར་ཕབ་པའི་ཡི་གེ་དེ་དག་ལས། ངས་ལང་ཚོ་དང་ཕུགས་བསམ། ཕ་ཡུལ་
དང་མི་རིགས། རྐང་འོག་གི་ས་གཞི་འདི་དང་དགའ་སྐྱོ་ཟུང་འབྲེལ་གྱི་འཇིག་
རྟེན་མི་ཡུལ་ལ་བཅངས་པའི་ཆེས་ལྷད་མེད་ཀྱི་དུངས་ཞེན་དང་འཆར་ཡན་་་་་་
མང་བོ་རྗེན་པར་མངོན་ཡོད་སྙམ་ལ། ཕྱིར་དྲན་གྱི་ཁྲོད་དུ་ལན་རེར་སྨྲ་མི་ཤེས་
299



*ང
*ཡང་བ
ཁ་སང་གི་རྨི་ལམ། ཡ་
པའི་ཡིད་འགུལ་རེ་ཡང་ཐེབས་རྒྱུ་འདུག་པས། རྩོམ་རྙིང་ནང་གི་སྐད་ཆ་ཚིག་
གཅིག་ལ་ཡང་བཟོ་བཅོས་རྒྱག་པའི་སྤོབས་པ་མེད་སོང་།
དྲང་མོར་བཤད་ན། སྔོན་ཆད་དང་བསྡུར་ཚེ་ལོ་འདི་འགར་ངས་སྒྲུང་
གཏམ་མང་བོ་ཞིག་འབྲི་ཐུབ་མ་སོང་། དེ་ནི་སླ་འཆོས་འུར་ཟིང་གི་ཁོར་ཡུག་
ཅིག་ནས་ལྷད་མེད་གསར་རྩོམ་གྱི་སྤྲོ་སེམས་བོར་བས་རེད་དམ། ཡང་ན་འཚོ་
ཚིས་ཁེ་ཆུང་གི་འདུར་རྒྱུག་བར་ནས་སྒྱུ་རྩལ་འཆར་ཡན་གྱི་གཤོག་ཟུང་ལྷོད་་་་་་
པས་ཡིན། གང་ལྟར་ཐེངས་འདིར《སྦྲང་ཆར》རྩོམ་སྒྲིག་ཁང་གིས་བཏོན་པའི་
སྒྲུང་གཏམ་ཕྱོགས་བསྒྲིགས་དེབ་འདིས་ང་ལ་ཡང་བསྐྱར་དྲི་བ་དང་སྐུལ་ལྕག་་་་
འདྲེས་མ་ཞིག་གནང་སོང་།
བློ་ཡིད་ལས་འདས་པ་ཞིག་ལ། རྩོམ་ཉུང་ཙམ་བྲིས་ནས་འདང་མང་ཙམ་
བརྒྱབ་པའི་དུས་ཚོད་འདིའི་ནང་དུ། ང་ལ་སྒྲུང་གཏམ་གསར་རྩོམ་ཐད་ཀྱི་ངེས་
ཤེས་སྔར་མེད་པ་རེ་ཐོབ་བྱུང་སྟེ། ངེས་དོན་གྱི་སྨྱུ་གུ་འཛིན་མཁན་ཞིག་བྱེད་ན་
ནམ་ཞར་ཡང་རང་ངོ་ཤེས་ཤིང་རང་ཚུགས་སྲུང་ཐུབ་རྒྱུ་འདི་གལ་ཆེན་པོ་རེད།
ཇི་སྲིད་རྩོམ་མཁན་གང་དེའི་ནང་སེམས་ཀུན་སློང་གི་རྟ་ཕོ་ཕྱི་རྐྱེན་བསླུ་བྲིད་ཀྱི་
སྒྲོག་ལས་མ་ཐར་ན། དེ་སྲིད་ལྷད་མ་ཞུགས་པའི་སྒྱུ་རྩལ་གསར་རྩོམ་གྱི་ངོ་
མཚར་རྟོགས་མི་སྲིད་ལ། རླབས་ཆེ་བའི་རྩོམ་མཁན་མ་འཁྲུངས་པའི་སྔ་རོལ་ཏུ་
རླབས་ཆེན་གྱི་བརྩམས་ཆོས་འབྱུང་མི་ཐུབ་པ་ཡང་ཆོས་ཉིད་ཅིག་རེད། ཟུར་
ངོས་འདི་ནས་བལྟས་ན། ངས་ད་དུང་རང་ཉིད་ཡོངས་སུ་ནར་སོན་པར་བསམ་
བློའི་བཤུལ་ལམ་རིང་མོ་ཞིག་བརྒྱུད་དགོས་པ་ཧ་གོ་ཡོད། ནམ་ཞིག་གྲགས་སྐམ་
ཆོ་ལོ་ཡི་བསླུ་བྲིད་དང་ལངས་ཕྱོགས་དྲིལ་སྒྲོག་གི་དགོས་མཁོ། དཔྱད་བརྗོད་
300



- མཇུག་བྱང་།
པའི་མཛེས་དཔྱོད་ཚད་ཐིག་དང་ཀློག་པ་པོའི་དགའ་ཁ་འཁྱེར་ཕྱོགས་སོགས་མ་
གཞི་ནས་གསར་རྩོམ་རང་ཉིད་དང་འབྲེལ་བ་ཆེར་མེད་པའི་ཤུགས་རྐྱེན་གཞན་
གང་ལ་ཡང་། བསམ་བཞིན་དུ་མི་བསྟུན་ཞིང་སྣང་མེད་དུ་བསྐྱུར་བཟོད་པའི་
བག་ཡངས་ཀྱི་སེམས་ཁམས་ཤིག་འཛོམས་དུས། ཁོ་བོས་ད་གཟོད་ཞེ་ལྷོད་ལ་
བབས་ཏེ་འཁོར་བའི་སྐྱིད་སྡུག་སྒྲུང་དུ་འཆད་པར་འདོད། དེ་ནི་གཞན་གང་གི་
ཆེད་དུའང་མ་ཡིན་པར། གསར་རྩོམ་ཁོ་ནར་དབང་བའི་ལྷད་མེད་ཀྱི་དུངས་
ཞེན་དང་ཚོར་བ་དེ་དག་གི་ཕྱིར་རོ.…..
རྩོམ་པ་པོས།
2012ལོའི་ཟླ11པའི་ཚེས11ཉིན།
301



དེབ་ཕྲེང་ཇུས་འགོད་པ།
རྩོམ་སྒྲིག་འགན་འཁུར་པ།
དེབ་གཞིའི་བཟོ་འགོད་པ།
དཔར་སྐྲུན་འགན་ལེན་པ།
བསོད་ལོ།
བཀྲ་ཤིས་དོན་གྲུབ།
ཚེ་རིང་མཁར།
ཡིའུ་ཆིའུ་ཧྭ།
དུས་རབས21པའི་བོད་ཀྱི་རྩོམ་པ་པོའི་དེབ་ཕྲེང་།
ཁ་སང་གི་རྨི་ལམ།
མང་རའི་རྒྱལ་མཚན་གྱིས་བརྩམས།
དཔེ་སྐྲུན།
མཚོ་སྔོན་མི་རིགས་དཔེ་སྐྲུན་ཁང་། (ཟི་ལིང་གྲོང་ཁྱེར་ཐུན་རིན་ལམ་སྒོ་ཨང10)
འགྲེམས་སྤེལ།
སྦྲག་ཨང་། 810001 ཁ་པར། (0971) 6138933
འགྲེམས་སྤེལ་ཁང་། (0971) 6123221
བརྒྱུད་འཚོང་། ་ཞིན་ཧྭ་དཔེ་ཁང་། །
པར་འདེབས། མཚོ་སྔོན་ཟི་ལིང་པར་ཁང་།
དེབ་ཚད། །
890mm X1240mm 1/32
དཔར་ཤོག ། 9. 625
ཡིག་གྲངས། ཁྲི22
གསབ་ཤོག །
པར་ཐེངས། 2012ལོའི་ཟླ12 པར་པར་གཞི་དང་པོ་བསྒྲིགས།
དཔར་ཐེངས། 2012ལོའི་ཟླ12 པར་དཔར་ཐེངས་དང་པོ་དཔར།
དཔར་གྲངས། 1-3 000
དཔེ་རྟགས། ISBN 978-7-5420 - 1856 - 4
རིན་གོང་། སྒོར 19.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
(ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་འབྲེལ་གཏུག་བྱོས)



21世纪的
。
《韵律人生》
《月亮之梦》
《昨天的梦》
《山村故事》
《肖像与遐想》
更登冷智
完么措
茫拉尖参
藏顶
东主
杰
让
书系策划:索洛
责任编辑:扎西东主
封面设计:才让卡
责任印制;尤秋花



21
:/g
ཁ་སང་གི་མི་སམ།
jze::E
##e》
མང་རའི་རྒྱལ་མཚན་གྱིས་བརྩམས།
) མཚོ་སྔོན་མི་རིགས་དཝི་ཀུན་ཁག
ISBN 978-7-5420-1856-4
9 7 8 75/20 18 5 6 Il>
(Ex)ཚོ01:19.00 TE
